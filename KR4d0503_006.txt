# -*- mode: mandoku-view; -*-
#+TITLE: 金華黃先生文集
#+DATE: 2015-09-11 16:25:25.373579
#+PROPERTY: ID KR4d0503
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0531-006金蕐黃先生文集-卷第六.
<pb:KR4d0503_SBCK_006-1a>¶
金華黄先生文集卷第六　續藁三¶
　　贈黄資深　臨川危素編次　番昜劉耳校正¶
&KR0565;風蕭蕭吹敝裘三年小作周南留相逢傾蓋盡青眼肯抱遺¶
經空白頭捧檄定知毛義喜著書非有虞卿愁春秋决事待公¶
䓁莫戀寒氊成乆逰¶
　　題張武定公死事詩卷後¶
古稱馬革褁尸還秪有空言世共傳一死如公良偉甚百年遺¶
廟獨巍然要&KR0025;身後觀餘烈試聴軍前奏凱還文武衣冠方迭¶
起後先奕葉更綿綿¶
　　題王君冕同年芳潤亭¶
花縣歸来晝寂寥終南山翠湧亭臯林&KR0055;未覺蘭蓀變天逺何¶
妨雨露髙此去漑根須食實誰分賸馥與殘膏行看小試揮毫¶
<pb:KR4d0503_SBCK_006-1b>¶
手香霧霏霏滴鳯毛¶
　　題丁文苑同年哀詞後¶
自别瓊林雨露邉江湖目㫁繡衣前禹門尚想龍&KR0004;化遼海驚¶
聞鶴已仙烈日秋霜空耿耿重山𪧐草正芊芊不才後死知何¶
用坐對諸郎獨泫然¶
　　送尉彦誠道州經歴¶
一别垂垂四十年朔風吹𩯭雨蒼然寒氊乆㘴歸何日上幕&KR0004;¶
登望若仙莫使催科書下考盛談名理繼前賢春生馬首逢廽¶
鴈併冩相思入近篇¶
　送畢縣尹¶
歸途環佩曉珊珊白日青天映羽翰疑是省親辭太學驚聞出¶
宰用郎官花迎墨綬春光暮風引仙舟海色寒想見捧觴仍戲¶
<pb:KR4d0503_SBCK_006-2a>¶
綵鄉人争作錦衣看¶
　　送陳季和¶
髙齋燈火正蕭條忽遡天風上沈寥共喜彈冠如貢禹豈期投¶
筆學班超時清桴鼔元無用&KR0010;晚弓旌倘見招雪後江南春水¶
活重来莫厭驛程遥¶
　　送陳君歸江西¶
咫尺清光近玉除姓名何不逹公車也知賈傅今無䇿猶𦍒虞¶
卿&KR0199;有書江上歸帆随去鴈年来旅食厭&KR0016;驢諸公正索山人¶
價能勿相招學隠居¶
　　送張良卿學士之淮南¶
坐厭流塵拂面紅行携&KR0565;月下青空三千里外楊州鶴四十年¶
前御史騘先廟鐡衣猶卧壁兒郎玉帳已生風貞元朝士今無¶
<pb:KR4d0503_SBCK_006-2b>¶
㡬歸及花時一咲同¶
　　次韻蘇侍郎平村晚歸¶
中臺多暇獨儀曺退食歸来路不遥扶老未須蒼玉杖行春聊¶
過赤䦨橋揮毫風雨傾三峡聴履星辰接九霄愧我白頭方𠋣¶
席敢將巴曲和仙韶¶
　夀吴宗師¶
非煙瑞氣欝嵯峨帝遣仙官下大羅㘴看層雲三界小行周花¶
甲十年多詞臣灑翰題真賛　詔使傳觴薦雅歌少駐壷中閑¶
日月長安銅狄要摩挲¶
　　嗣天師禱雪有應諸公咸為作詩邀予同賦¶
萬人舉首望蓬莱　詔使函香出上台祕殿緑章方夜奏層城¶
銀闕巳天開新晴更覺西山好和氣應先北斗𢌞下土儒臣驚¶
<pb:KR4d0503_SBCK_006-3a>¶
偉&KR0026;仍聞鳯沼有詩来¶
　　送王法師祠武當山¶
二月春光𦘕不如緑楊隂裏度雲車獨持使節辤　金闕逺上¶
天壇禮玉虚&KR0049;吏傳呼開洞府羽人㸃指望霞&KR0322;仙家近在蓬¶
莱境歸及皇輿北狩&KR0004;¶
　　送尚子正理問¶
上相臨分控列州理官髙選用儒流風生使節聲華舊地近台¶
垣寵數優南土政平多睱日西山氣爽入新秋公餘若過&KR0364;王¶
閣煩為題詩在上頭¶
　送蘇伯脩憲使¶
乆𠫵法從侍凝旒忽擁幨軺按列州太史山川皆熟路淮南草¶
木自生秋遥瞻龍節辤中禁尚想鼇峰接雋游樗散鄭䖍無𫠦¶
<pb:KR4d0503_SBCK_006-3b>¶
用𦍒搜巖穴副旁求¶
　　送王止善檢校¶
官無失政吏無&KR0059;鉤校寕煩事細微遥想名曺多暇日不妨髙¶
詠發清暉潮生江上仙舟逈春到湖邉驛使稀送盡北来南去¶
客石田茅屋㡬時歸¶
　　送髙唐李知州¶
来登延閣預時髦出守名州領教條巳羡漢儒知吏事要&KR0026;齊¶
俗變風謡䨇旌前路方迢逓八座家聲未寂寥此去行須歸報¶
政鳴珂㡬日造昕朝¶
　送𫝊汝礪廣州教授¶
耻學山人赴辟書勇随使者駕軺車横經乆合居髙座上冢應¶
須過舊廬黒夜文星南斗外青冥鵬路北風&KR0004;来期莫落梅花¶
<pb:KR4d0503_SBCK_006-4a>¶
後待詔先生席正虚¶
　送劉遂&KR0004;脩撰¶
近聞退直自承明忽報&KR0045;鑣出鳯城未老巳嫌金帶重暫歸不¶
著繡衣行故人尚作瀛洲客&KR0010;晚無忘魏闕情臨别贈言聊復¶
爾誰能持酒&KR0134;公榮¶
　　送于&KR0204;揮歸宻州¶
故山東望路何長逺奉靈輀返夀蔵予告公朝存&KR0199;典䟽封泉¶
壌發幽光緫戎行復開油幕儤直仍須赴玉堂它日過家如上¶
冢&KR0010;寒松栢正蒼蒼¶
　　題春暉堂¶
一别慈顔隔&KR0010;時故山遥望白雲飛近聞巳㧞仙山宅不用更¶
逢㳺子衣九轉還丹堪却老千年華表未容歸寸心猶恐恩難¶
<pb:KR4d0503_SBCK_006-4b>¶
報擬託斯文重發揮¶
　書巢張君挽章¶
&KR0010;晚巢君&KR0009;一枝上林無樹可相依不随葉縣飛鳬去竟作遼¶
東化鶴歸架上牙籖書在否門前珠履客来稀春江如箭舩如¶
馬忍見丹旌颺落暉¶
　府判謝公挽章¶
換得朝衣不稱身勇辤新爵號遺民錬成偃月爐中藥閱遍銅¶
駞陌上人魯&KR0038;靈光俄委地謝家玉樹正傷春怱聞&KR0199;唱貞元¶
曲衰涕能無灑石麟¶
　予與江隂何鼎叔鉉别三十六年乃相見扵錢唐感舊述¶
　情謾成四韻¶
月寒霜樹乆相依春去風花各自飛逺信巳随潮水斷故交渾¶
<pb:KR4d0503_SBCK_006-5a>¶
&KR0002;曉星稀綈&KR0129;可戀知誰在青鏡頻看歎昨非正欲&KR0025;君共傾¶
倒莫言興盡便須歸¶
　庚戌正月二十一日予與儒公禪師謁松瀑真人于龍翔¶
　　上方翰林鄧先生適至予為賦詩四韻諸老皆属和焉後¶
　　三十一年&KR0010;&KR0605;巳正月二十三日過伯雨尊師之貞居無¶
　　外式公劉君衍卿不期而集&KR0186;&KR0503;用前韻以紀一時之髙¶
　　㑹云¶
廬山舊事誰能&KR0071;三十年前此㑹同偶爾共来今日雨蕭然猶¶
有古人風坐深遥對花如霧興盡徐歸月滿空仰止前脩那可¶
作聊&KR0503;餘響託無窮¶
　　送式公歸髙麗¶
一錫&KR0466;空海上飛星河蕩𣻌宿雲波頗驚遼鶴歸来晩正值驪¶
<pb:KR4d0503_SBCK_006-5b>¶
龍睡覺時百尺珊瑚無地種六花薝蔔任風吹髙秋蘭&KR0002;煙波¶
外此樂應須乆自知¶
　送史景福¶
十年相望各天涯上幕新開𩯭未華日岀公庭来鴈鶩風生老¶
筆動龍蛇蜀郷路逺春多雨江國雲深樹有花&KR0002;見君家彭澤¶
令爲言且莫問桑麻¶
　　次韻荅薛玄卿真人¶
都門一别向天台二十餘年獨此来衰朽尚慙沾禄食凡庸安¶
得借仙才𦍒逢休運臨奎璧宜有英髦出草莱容我脫身巖壑¶
裏籠鵝時復泛舟廻¶
　　送夢堂噩公住開夀寺¶
天低海闊路微范此去頭頭是故郷但覺英游空兾北肯隨世¶
<pb:KR4d0503_SBCK_006-6a>¶
好薄淮陽至人無夢心華現夀域重開化日長蔵&KR0369;有知應咲¶
道吾孫也識老馮唐¶
　送&KR0071;公住東掖山¶
西𨹧江上渡船廽東掖山中聘使催飛錫&KR0466;風天路永寳華如¶
雨法筵開髙談應有龍能聴佳句須令鴈帶来老矣江淹才欲¶
盡暮雲凝碧思悠㢤¶
　贈龍山詗上人¶
舜江東下艤官船㡬聴潮聲徃復還老去未知重到日夢中誰¶
識&KR0199;逰山秋風飛錫来天外滄海遺珠出世間為問而翁強徤¶
否龍門髙絶許誰攀¶
　題莫氏山㽵圗¶
旋移小隠近南峯逺有咸平䖏士風山態近人猶偃蹇湖光無¶
<pb:KR4d0503_SBCK_006-6b>¶
雨亦空濛行春杖屨時時到臨水軒䆫面面通别作小亭供戯¶
𠟵青帘揺曳杏花中¶
　丁亥六月十三日上亰翰林開院喜雨院長開府公俾爲¶
　詩以志之¶
雨浥鼇峯長緑苔佳辰良㑹玉堂開&KR0565;生薫殿宸居近恩予官¶
壷詔使来盡醉不愁&KR0016;馬滑新詩可待片雲催作霖政尓須公¶
䓁行見文星入上台¶
　安南遣使入朝用故事奉贄納謁于翰林其歸也次介&KR0058;¶
　　括以贈言為請賦詩四韻以遺之¶
上聖敷文格逺人外藩脩職用儒臣並馳使介踰丹徼特設朝¶
班覲𬗋宸炎海計程歸塔永都亭宴餞寵光新祗承德意勤宣¶
布鼓舞鳶魚詠至仁¶
<pb:KR4d0503_SBCK_006-7a>¶
　　送徐志尹赴安郷縣尹¶
自為&KR0025;史直鑾坡㡬見郷山爛斧柯能事正宜𠫵筆削借才聊¶
復試絃歌屈原故國蘭都長陶令公田秫最多應咲衰翁苦留¶
滯汗青無日欲如何¶
　　送陳元逹代祠&KR0024;怛落迦山¶
天下名山小白花鯨波帖帖度仙槎函香祕宇祈靈貺出節¶
宸廷振使華殿牓舊誇韋誕筆錦衣重過買臣家相門喬木殊¶
無恙萬古清風碧海涯¶
　　逰夀山五峯寺¶
鑿開混沌自何年广石垂空一髪懸飛瀑散為花雨落老僧長¶
抱白雲眠&KR0199;逰不改桃源路化境寧同杞&KR0038;天囬視人問成壞¶
相無邊刼海正茫然¶
<pb:KR4d0503_SBCK_006-7b>¶
　　送李師曽蔣仲善赴春官¶
憶随飛鶚上秋天夢㫁慈恩四十年及此𩯭毛俱秃盡見君頭¶
角共嶄然計偕巳趣軺車動臚句行聴衛士傳𬗋陌紅塵衣易¶
化看花得意莫留連¶
　　送徐教諭¶
苔生茅屋鄭公歸杜宇從今不用啼小雨輕風寒食後殘山剰¶
水浙江西夜䦨深巷猶燈火春暮髙城自鼓鼙好向清時窮勝¶
事花前莫惜醉如泥¶
　　次韻荅胡古愚愽士¶
麻衣草座老仙翁曽及清時侈際逢行殿曉趨開豹尾禁林秋¶
宴出駞峯休官尚想英游並愛客何嫌異味重况乃東陽山水¶
窟主張風月有詩宗¶
<pb:KR4d0503_SBCK_006-8a>¶
　予與子長以庚戍之春癸酉之夏兩至赤松今年秋復来¶
　　則子長巳倦㳺而予亦老矣同㳺者汪生元眀許生存仁¶
　旣又得龍丘余子方與俱行由小桃源登煉丹山謁二皇¶
　君祠囬𪧐寳積觀感&KR0010;時之代謝念交朋之離合&KR0186;成短¶
　　句奉蕳子長¶
来徃仙家&KR0070;十秋未能長共赤松逰暮年𦍒巳成&KR0004;志吾土何¶
妨為少留歴覽舊山如夢境喜逢新士緫名流桃源近在人間¶
世誰解相從老一丘¶
　　丙戌中秋𪧐徐道濟書房即事兼懐永之郎中¶
天開屏嶂列竒峯水滿方塘碧鑑空十里平原無曠土百年喬¶
木有清風髙齋偶爾成三𪧐羙酒欣然為一中坐對良辰并樂¶
事興懐存殁思何窮¶
<pb:KR4d0503_SBCK_006-8b>¶
　　題𦘕卷¶
渡口歸舟取次横歸人相逐望柴荆蔵村古木株株暗背雨閑¶
雲片片䡖巨石孤撑如欲堕遥峯寸碧不知名披圗省識曾逰¶
䖏日暮山隂道士行¶
　送髙生歸淮南¶
山林早巳遂吾&KR0004;湖海交逰日漸踈枉過謾勞千里駕清言難¶
敵十年書要知俗學元無用且復歸求自有餘投我木桃何以¶
報邉韶腹笥乆空虚¶
　送馬縣尉¶
烱烱半標玉樹枝神仙𨼆吏最堪為况逢繡水重清日正是金¶
沙欲現時𪧐雨漲溪飛去棹微風拂地颭歸旗雲霄直上無多¶
歩掺别空慙兩𩯭絲¶
<pb:KR4d0503_SBCK_006-9a>¶
　送覺上人逰金華山¶
憶同夜上妙髙臺坐𦗟泉聲響怒雷乆别煙霞如夢𥧌舊題巖¶
石長莓苔掛冠方厭人間事飛錫俄&KR0025;天上来何䖏新春可娯¶
客金華山色𬗋崔嵬¶
　次韻伯雨臘月八日雪中同登来鶴亭¶
興来欲泛山隂雪不柰舟膠野水凝朝士白頭愁獨歩仙人赤¶
脚傲層氷招徕盡是雞群鶴趍附空慙𩦸尾蠅夜乆松龕同擁¶
毳絶勝儤直有青綾¶
　　題張真人玄静菴¶
一峯屹起碧嶙峋隠隠金雞五夜聞安用佳城開白日正須㧞¶
宅上青雲天垂龍井丹光接地拆龜潭水𫝑分閣老新題今寡¶
和往来仙子𦍒能文¶
<pb:KR4d0503_SBCK_006-9b>¶
　五言絶句¶
　　題趙公𦘕蘭竹¶
猗蘭幽人操緑竹君子徳夭夭彼&KR0068;心胡為乆吾側¶
　　題錢舜舉作東坡𦘕竹圗¶
執筆不見人毫端赱風雨至今身外身獨與墨君語¶
　　題馬虚中𦘕¶
人歸白雲䖏舟在清溪曲不聞欵乃聲但見山水緑¶
　　題郭天錫𦘕¶
漠漠踈林晚蕭蕭寒鴈鳴窮秋萬里客開卷&KR0002;為情¶
　　題眀公𦘕蘭¶
猗蘭如幽人不受塵俗拘墨卿亦何為挽之来座隅¶
　　題木石𦘕卷¶
<pb:KR4d0503_SBCK_006-10a>¶
山木則有枝白石何時爛長歌木石間冉冉&KR0010;年晏¶
　七言絶句¶
　　青山白雲圗¶
十年失脚走紅塵忘却山中有白雲忽見𦘕圗疑是夢冷花&KR0565;¶
葉思紛紛¶
　　松江舟中偶書¶
山房偶為故人留又領飛雲過別州白浪千花帆一葉茫茫天¶
地此生浮¶
移舟夜泊華亭縣却聴吴歌思渺然最憶澱山湖北寺白雲堆¶
裏看青天¶
　　追和景傳新店客舎壁間韻¶
我夢方酣子&KR0205;醒絶絃可復要人聴梨花寒食東風惡淚盡重¶
<pb:KR4d0503_SBCK_006-10b>¶
山𪧐草青¶
　　題蘇黄二先生像¶
五祖禪師出世人婆娑乆已㫁生因莫將描𦘕虚空手更覔當¶
年身外身¶
咲殺黄龍老晦堂相逢剛道木犀香披圗面目渾依&KR0199;鼻孔何¶
曽有短長¶
　　題諸公䟦子昂詩¶
晚生猶𦍒及諸公展卷還疑是夢中日暮况聞鄰舎笛𩯭毛衰¶
颯正秋風¶
　　題宣和御𦘕¶
青城塵土晝濛濛百二山河一夕空収歛神功歸化筆野花啼¶
鳥尚春風¶
<pb:KR4d0503_SBCK_006-11a>¶
　　宣和𦘕木石¶
石邉古木尚青枝地老天荒石不知故國小臣誰在者蒼梧落¶
照不成悲¶
　堂和𦘕牛¶
淺水平沙落鴈時長牟頋犢過前溪睿思東閣圗中看寕見北¶
風吹草低¶
　宣和盡䑕¶
睿藻徒煩飾細微撫時&KR0026;物重歔欷更無麟鳯㳺郊棷池籞秋¶
風野䑕肥¶
　武王扇暍圗¶
一夫偶爾獲清&KR0565;四海仁風孰奉&KR0045;有道曽孫不忘逺𦍒均此¶
施遍羣方¶
<pb:KR4d0503_SBCK_006-11b>¶
　洪涯出逰圗¶
靈仙飛化事難言驢背春風度市門不到人間今巳乆多應醉¶
卧古藤根¶
　題子固𦘕蘭¶
天人眉宇帝王孫憔悴寕同楚屈原何意清風眀月夜盡將心¶
事託蘭蓀¶
　題子固墨梅¶
南渡倉忙彼一時孤臣曽賦墨梅詩安知亰洛風塵外有此青¶
春玉樹枝¶
　題李早𦘕馬¶
平沙如雪草如煙想見春風士馬閑玉勒錦韉塵土化𦘕圗流¶
落向人間¶
<pb:KR4d0503_SBCK_006-12a>¶
　　山水圗¶
老樹無隂石有稜亂山髙下白雲層夢中猶識江南路惟恨舟¶
人喚不譍¶
　　海月圗¶
憶曽夜叩潮音洞海闊天髙月正中㘴對𦘕圗如夢寐六街塵¶
土晝濛濛¶
　　水仙圗¶
翛翛翠羽映眀璫誰遣乗風過我傍&KR0010;晏髙堂空四壁一簾煙¶
雨夢瀟湘¶
　　桃竹𦘕眉圗¶
&KR0003;盡春愁䫉不成翠深紅逺&KR0002;爲情江南有客頭空白腸斷東¶
風百囀聲¶
<pb:KR4d0503_SBCK_006-12b>¶
　灤陽邢君隠於藥市製芍藥芽代茗飲號曰瓊芽先朝甞¶
　　以進御云¶
君家藥籠有新儲苦口時供茗飲須一味醍醐充佐使&KR0025;今合¶
喚酪為奴¶
芳苗簇簇遍山阿珠蕾金芽未足多千載茶經有遺恨吴儂元¶
不過灤河¶
春風北苑闘時新萬里函封效貢珍羡爾託根天尺五不勞飛¶
&KR0016;走紅塵¶
　次韻虞閣學上亰道中¶
欲去仍為一日留玉堂中夜有詞頭歸鞍曉逐南飛鴈猶及西¶
山一半秋¶
　送許𠫵政歸武昌别業¶
<pb:KR4d0503_SBCK_006-13a>¶
九衢蕩蕩緑槐風旌斾揺揺馬首東惆悵鳯凰池上客青天萬¶
里一㝠鴻¶
待漏東華霜滿靴掛冠神武意如何也知乆歴中書考若比汾¶
陽恐未多¶
氊筆書題墨尚新杏花零落故園春一&KR0025;今日公歸後身到黄¶
扉復㡬人¶
曉日都門祖帳開路人嘖嘖歎賢哉東風無限新桃李不敢煩¶
公手自栽¶
片雲為雨出山時羣物欣欣各自&KR0059;収歛神功去無迹㝷常草¶
木竟何知¶
住近韓家晝錦堂不將牙纛詫同郷翻嫌相國歸来日腰下猶¶
懸太守章¶
<pb:KR4d0503_SBCK_006-13b>¶
白袍鵠立漫紛紛遥聴車音共&KR0049;門相見惟須飲醇酒看山看¶
水㘴忘言¶
南逰聊食武昌魚莫學騷人賦&KR0114;居¶
天子若思真漢相可云吾亦愛吾廬¶
五十人間冨貴年山中道士早求仙石田茅屋歸無計愁絶燈¶
前老鄭䖍¶
龍門尚想&KR0199;同逰藥籠深慙晚見収新築沙堤却何日欲歸且¶
復為公留¶
　石節婦詩¶
伯也南征去不歸舅姑長慟小兒悲元戎奏徹鐃歌曲来聴完¶
州節婦詩¶
　四皓圍棊圗¶
<pb:KR4d0503_SBCK_006-14a>¶
當局沉吟秪謾勞區區勝&KR0018;直秋毫顛嬴蹶項非君事頼有安¶
劉一着髙¶
　　屈原行吟圗¶
大夫生不遇眀時故爾行吟楚水湄今喜太平歌既醉不須多¶
和獨醒辭¶
　　瑶池春宴圗¶
西飛青雀㡬時還貝闕琳宮縹緲間筆底春風殊未老蟠桃積¶
核巳如山¶
　韓幹衮沙馬圗¶
韓生妙𦘕本無師正值沙塲馬壮時虎卧龍跳未渠巳朔風駿¶
尾亂如&KR0093;¶
　　桃源圗¶
<pb:KR4d0503_SBCK_006-14b>¶
山容惨惨將為雨雲氣垂垂欲傍花莫問前村何䖏覔垂蘿盤¶
石即吾家¶
　題髙公𦘕竹木¶
木葉蕭蕭半欲空竹竿裊裊不成叢絶憐意匠經營䖏都在風¶
煙惨淡中¶
　　版築圗¶
千載巖阿迹巳陳披圗風采儼如新兒曺秪羡麒麟𦘕誰記前¶
朝夢裏人¶
　牧羝圗¶
屬國歸馳&KR0199;使車披圗仍是牧羝奴不知它日麒麟𦘕如此風¶
埃滿面無¶
　甘美人家蔵李翰林醉歸圗¶
<pb:KR4d0503_SBCK_006-15a>¶
可是良工筆有神冩成醉䫉出天真雲牎霧閤時開卷咲殺當¶
年捧硯人¶
　　大年小景¶
叢叢古木煙雲晩葉葉秋荷浦溆風開卷無聲元有句安排旋¶
巳落空濛¶
　　題平章康里公春日杏園西即事詩後¶
鏘金戞玉音聲古抉石奔泉氣𫝑雄目㫁雲車天路永小樓春¶
雨杏花風¶
　　逺塵齋¶
&KR0009;言佛子善思惟莫厭塵勞事出離法界本来無逺近須知煩¶
惱即菩提¶
　　怡雲亭¶
<pb:KR4d0503_SBCK_006-15b>¶
道人無物可怡恱偷眼看雲山石中爲問風吹雲散後將何游¶
戯太虚空¶
　先照樓¶
&KR0004;日團團出海東&KR0466;晨先照最髙峰不知今日華嚴界樓閣新¶
開第㡬重¶
　鳯山鷺雪軒¶
千山杳杳一僧歸鳯去山空僧不知忽見鷺鷥飛似雪逢人開¶
卷覔題詩¶
　月庭¶
夜乆庭空萬&KR0284;沉寥寥一月在天心莫教見&KR0204;先忘月更向申¶
　到䖏㝷¶
　　次韻荅濟公¶
<pb:KR4d0503_SBCK_006-16a>¶
舊逰零落如星散坐對孤山似守株聴徹貞元供奉曲羞將短¶
髪照西湖¶
病須藥餌親丹竈老厭書帷徹絳紗𦍒有文殊来見問更無天¶
女散天花¶
白頭朝士方徒歩欲過六橋愁路賖目斷紅雲花島上樓居縹¶
緲梵王家¶
　　題清鏡閣¶
投老歸来賀監舩何時結屋鏡湖邉羡公髙㘴毗盧閣萬水同¶
波一月團¶
　　題趙伯容鶴巢¶
平原公子去翩翩獨遡剛風直上天家近孤山春樹好歸期莫¶
落後千年¶
<pb:KR4d0503_SBCK_006-16b>¶
　　老牛磨癢圗¶
感時懷古彼何人叩角啇歌涕滿巾溪畔牧兒方自適癢疴都¶
不切渠身¶
　　題文泉¶
石眼元無一尺深中涵千古聖賢心潘江陸海毋多詫好向源¶
頭活䖏㝷¶
　　飲後示陳生¶
&KR0010;終博士不超遷便腹先生醉欲眠匡鼎若来猶自可後堂無¶
䖏着彭宣¶
　　野航亭¶
新亭下瞰碧溪流楓葉蘆花兩岸秋應念兒郎風雨外半區學¶
舎小如舟¶
<pb:KR4d0503_SBCK_006-17a>¶
　　牧溪圗¶
何人貌此多牛翁世間之樂將無同我亦金華牧羊客可容添¶
著𦘕圗中¶
　　䑕粟圗¶
四頋茫茫復畏誰終朝&KR0060;食可無飢是間大勝倉中樂丞相當¶
年特未知¶
　　𬗋菊圗¶
九陌青春拂面塵故園秋蘂爲誰新披圖風露生顔色萬里天¶
涯有似人¶
　　𠋣梅圗¶
&KR0210;莫南枝與北枝得春多䖏即堪依故園夢㫁頭空白千里𨵿¶
山雪正飛¶
<pb:KR4d0503_SBCK_006-17b>¶
　　題扇頭¶
翛篁老栁各成叢兩岸樓臺夕照中逺水如天舟似葉釣竿長¶
裊一&KR0093;風¶
峭壁攅峯上入雲珍樓寳閣四無隣小橋流水春風外時見&KR0045;¶
鞭舉棹人¶
　　次韻題墨梅¶
一自携家湖水東放舟時度玉花叢因君貌得横斜影閑却孤¶
山月一蓬¶
　　題澧水雪消圗¶
嫋嫋幽花野水湄暖風晴日雪消時竹君石友何為者春去春¶
来緫不知¶
　　題獨山詩卷後¶
<pb:KR4d0503_SBCK_006-18a>¶
一錫一瓶兼一單懸氷跨雪度雲端悄然獨宿孤峰頂不與叢¶
林共&KR0010;寒¶
　　贈月江術士¶
㘴閱人間六十年始知我命不由天千江一月無分照枝北枝¶
南影自偏¶
　　題陸山長栁洲¶
簇簇春山𬗋翠圍瀰瀰烟水白鷗飛東坡正作西湖長一曲空¶
慙賀監歸¶
　　題明公𦘕蘭¶
呉僧戯筆㸃生綃嫋嫋幽花欲動揺夢㫁楚江烟雨外秋風灤¶
水暮瀟瀟¶
　　題朱氏春雨樓粟里孤山二圗¶
<pb:KR4d0503_SBCK_006-18b>¶
柴桑䖏士晉風流苔徑茅廬竹樹幽睡起小樓春雨足披圗還¶
喜見西疇¶
小樓春雨暗䆫紗㘴對咸平䖏士家盡日看山仍看𦘕方知梅¶
有隔年花¶
　　東陽縣西道中¶
柿葉成隂緑滿村桐花覆地草連雲百年舊事無人記猶指前¶
朝御史墳¶
　　壬辰三月逰左溪癸已三月逰天宫有感而賦¶
頻年謁拜祖師庭柢有山光與水聲尚想玄珠宻相付免令我¶
慢肆譏評¶
金華黄先生文集卷第六¶
