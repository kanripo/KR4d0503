# -*- mode: mandoku-view; -*-
#+TITLE: 金華黃先生文集
#+DATE: 2015-09-11 16:25:25.801969
#+PROPERTY: ID KR4d0503
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0531-015金蕐黃先生文集-卷第十五.
<pb:KR4d0503_SBCK_015-1a>¶
金華黄先生文集卷第十五　續藁十二¶
　記¶
　　麗水縣善政記¶
法出乎朝廷承而行之者有司也至扵法乆弊生姦吏乗之下¶
&KR0041;其害而上不察則承而行之者有未善也法不可&KR0205;變而弊¶
可以漸除能發其姦而去其泰甚斯為良有司也巳昔人謂寛¶
之一分則民受一分之賜豈非然㢤厥今東南為民病者莫甚¶
於鹽筴始則亭戸患其耗而不登次則商旅患其滯而不通及¶
均敷科買之法行而編民之家無貧冨莫不受其患况夫吏得¶
肆其姦則民之不堪益甚矣松江府判官&KR0241;仕王君仲達&KR0013;省¶
檄執事于秋闈過予西湖上為予言曰吾&KR0001;居麗水縣之民&KR0010;¶
當食塩以引計者六千三百三十有七姦吏暗减它縣額而来¶
<pb:KR4d0503_SBCK_015-1b>¶
抑配焉増加引數至九千一百三十有七頼吾長官賢眀以闔¶
郡丁口通計之而白于上官去其&KR0001;増加者為引二千八百由¶
是民獲少蘇盖吾長官之善政不一而足惟兹事民受其賜㝡¶
厚&KR0273;為我記之予自筮仕以来佐治瀕海州縣目擊塩事之病¶
民頋以政非已出末如之何麗水之政不亦予之&KR0001;樂聞者乎¶
&KR0186;弗辭而為之記以遺仲逹俾歸而與其父老刻諸庻㡬嗣為¶
政者有&KR0001;据依而播其惠於無窮也其長官名某今以承務郎¶
為縣之逹魯花赤云¶
　蘇御史治獄記¶
至順二年冬十有一月趙郡蘇公天爵由翰林為御史南臺時¶
方用中書奏遣官審覆論報天下獄囚三年春正月公甫就職¶
即分涖湖北湖北&KR0001;統地大以逺其西南諸郡民獠錯居俗素¶
<pb:KR4d0503_SBCK_015-2a>¶
獷悍喜闘争獄事為㝡繁公不憚山谿之阻瘴毒之&KR0001;侵加徧¶
履其地雖盛暑猶夜篝燈閱文書無少勌囚有言其&KR0072;狀者公¶
曰憲司&KR0010;再至不言何也囚皆曰前此慮囚者應故事耳聞公¶
至當受刑故不得不言公為之太息事無鉅細必盡心焉辰之¶
沅&KR0092;民文甲無子育其甥雷乙後乃生兩子而出乙乙伺兩子¶
行賣茶即舟中取析薪之斧並斮殺之既沈斧水中而血漬其¶
衣跡故在事覺乙具服部使者頋以為三年之疑獄而釋之公¶
曰是事二年半耳不殺人何以衣有血汚何以知斧在水中且¶
其居去殺人䖏甚近何謂疑獄遂復寘于理有龍光祖者買官¶
得同知某州事用例奪官家居其子及家奴言胡孫谿有吾家¶
故&KR0001;請射官地而宋某来畊其上今宋已死冝募佃者光祖從¶
其言而宋之子乙来争此地光祖以牛米鹽遺洞蠻使與佃人¶
<pb:KR4d0503_SBCK_015-2b>¶
夜持兵圍宋&KR0001;居盡&KR0350;其家人以去佃人指乙兄甲謂洞蠻曰¶
不殺此人恐走出洞事&KR0165;遂射殺之而散賣其妻子扵諸洞甲¶
旣死乙竟脫歸訴其事吏受賕止以占田坐其佃人寘光祖不¶
問公曰殺人而坐以占田可乎廼諭洞蠻悉出宋家人而正殺¶
人者罪沅之麻陽民張甲彭乙争漑田水交惡張以禾方熟夜¶
徃視之彭適過其䖏張因殺之而誣以盗禾取其家竹䉂實禾¶
為驗吏以為&KR0001;殺者真盗也将貰其罪公曰彼盗汝禾用手取¶
之耶抑用鎌也曰用鎌耳公問鎌安在不能對乃論如法有黄¶
天發者兄子四人仲獨冨而其季性剛愎與諸兄數有争且&KR0092;¶
侮天發仲欲殺季乃吿于天發而以錢與謝某者使共殺之季¶
妻發其事仲謂天發曰兄殺弟則罪重叔承之則罪不至死叔¶
婦子某能衣食之天發許諾尋就逮自言實出錢與龔某者使¶
<pb:KR4d0503_SBCK_015-3a>¶
殺之龔盖仲之舅而其妻則謝之母也仲　吏如其言文到成¶
獄公疑有&KR0072;訊之果然廼以始謀者為罪首常徳之桃源民盧¶
中莫乙汪丙同出求傭工於人甲誤堕水死甲弟之為僧者欲¶
&KR0059;甲妻不得訴甲妻與乙通而殺其夫乙不能自眀言實與丙¶
同擊之至死慮其復甦㫁首棄草間而棄尸與仗扵譚某家溝¶
中吏徃視之果得髑髏而尸與仗皆無有公曰尸與仗縦存今¶
已八年未有不腐者呼譚問之則甲未死時其囙已瞽而謬云¶
曽見一尸為水&KR0001;漂去公知其誣語吏曰此廼疑獄且不止三¶
年也卒釋之楊乙者始娶而得悶風疾其妻惡之逃歸父母家¶
乙徃追取其聘財婦翁以訴于官事未决而乙於屠者燕甲家¶
見其妻因與甲闘歐旣去而至屠者燕丙家責&KR0001;貸又與丙闘¶
歐而去中路病發死其母知無它而恐官以前事来索之故極¶
<pb:KR4d0503_SBCK_015-3b>¶
以聞吏不察廼捕繫兩屠者治殺人事公問其母得乙風　狀¶
兩屠者頼以免印社子者問同里民家女爲妻未及娶而周某¶
者耻與爲婭婿止婦翁使勿嫁社子恨周而殺之楊恵孫黄文¶
徳皆里中大家故有怨社子本受傭恵孫&KR0001;又適僦文徳屋以¶
居文徳因嗾社子援楊父子造謀使殺周恵孫彊服而不能言¶
其故&KR0004;言周捕其子姦事而殺之次言周通其妾而殺之後徙¶
其獄龍陽則又言過洞庭遇風禱于神許採生以&KR0021;而殺周取¶
心肝&KR0021;之公閱其牘曰前二&KR0003;旣非是使如後&KR0003;有尸可驗猶¶
未足信况無尸乎及詢得其實則教之自誣者衛推官也於是¶
社子已瘐死廼出楊父子破械遣之州人劉文貴死妻弟同郡¶
朱徳来省其姊文貴養子飲以酒數日而患腹脹文貴次子與¶
養子争家財有&KR0169;因謂徳曰得非中蝦蟇毒乎擣烏桕根和酒¶
<pb:KR4d0503_SBCK_015-4a>¶
飲之得&KR0064;下視之無它毒而病愈&KR0501;徳歸具以養子言告其母¶
其母以聞于官未及逮問而徳死録事及武&KR0092;縣官来驗其尸¶
皆以銀&KR0107;探口中色不變定為病死衛推官者先以他事怒録¶
事欲假定驗不實為其罪更命龍陽知州聚檢作中毒死辭連¶
三十餘人養子已誣服公疑有&KR0072;為訪諸路人且諭使吐實衆¶
皆曰獄辭盡衛推官教我云然公既反其獄併按衛推官罷之¶
凡此皆死獄公&KR0001;平决未有不得其情者也冨者以佃客家人¶
死而&KR0041;非辜公則直其&KR0072;貧者以年飢取他人&KR0150;因擊傷之而¶
傳重議公則薄其罪&KR0001;活又數十百人澧之齊氏沅之曺氏駱¶
氏靖之唐氏並䧺於貲而善持吏短長為民害齊因湖泊官不¶
聴其撲買而汙以他事曺與駱有罪例當施粉壁著其過惡遂¶
蔵去省檄以滅其跡唐以白身為黄平府判官追奪之令下而¶
<pb:KR4d0503_SBCK_015-4b>¶
拒不納公至吏始克舉其法無&KR0001;避有以婚田来訴者公雖歸¶
其事於有司後必詢&KR0001;䖏當否即有未當折以片言莫不心服¶
而去公旣召還兩入臺為御史湖北之人思之不寘而士之有¶
文學者太祝周君歴叙其事焉昔者于定&KR0038;甞為御史矣而其¶
為廷尉也居十八&KR0010;乃遷夫以十八&KR0010;之乆事之可書者冝不¶
一而足史厪存其父于公争孝婦不殺姑事而扵定&KR0038;之事一¶
無&KR0001;登載第稱之曰民自以不&KR0072;而巳豈非當時軼其傳而史¶
家無述歟竊用是有感扵公之事&KR0186;因周君&KR0001;叙剛取大畧為¶
之記以慰其人之思後之秉史筆者或尚有考也公今由中書¶
禮部侍郎出為江北淮東道肅政㢘訪使云¶
　　玄静菴記¶
冲真眀逺玄静真人張公无杰築室于信州貴谿縣之金鷄山¶
<pb:KR4d0503_SBCK_015-5a>¶
曰玄静菴用&KR0001;受賜號爲扁名也元&KR0464;之先有爲唐&KR0535;相者與¶
漢天師同出於留侯子孫家于貴谿之上磜里有仕宋至刑部¶
侍郎者於元&KR0464;爲六世祖甞與里人共構精&KR0213;於&KR0001;居之西延¶
陸文安公講道其中俾子弟受學焉文安以山形如象命之曰¶
象山人因稱文安曰象山先生&KR0090;山又西十里則龍虎福地也¶
元&KR0464;學道於祖庭而侍祠於　帝&KR0001;&KR0025;其伯父大宗師開府公¶
及其&KR0001;禮嗣師呉公居亰師之崇真萬夀宫逮今踰四十年數¶
被　上旨函香代祀嶽鎮海瀆汾隂后土龍虎武當諸山至正¶
六年夏竣事於上清正一宫退而徘&KR0422;乎家林由上磜㳂大谿¶
折而西行覩重岡&KR0232;嶺支于象山之東南披荆榛而進得勝䖏¶
焉即&KR0001;謂金鷄山也舊傳有金鷄自石穴中飛出因以得名其¶
地外廣衍而中寛舒泉深壌夷草木幽茂乃㩀其風氣之㑹以¶
<pb:KR4d0503_SBCK_015-5b>¶
營樂丘且鑿山累石創置兹菴将俟它日退休而與名人道侣¶
相羊其間百&KR0010;之後遂以為棲神之&KR0001;追惟侍郎為時名卿有¶
傳在史氏而金匱石室之蔵世莫得見乃謁文扵史官豫章掲¶
公以表其墓并請誌其先人隠君之墓而銘之以侍郎徙居鄱¶
陽而塟於其城東北之鳯凰岡去故山逺乃立石于菴東而覆¶
以屋隠君之兆域則相距五里而近并以誌銘附於其左開府¶
公受道於其兄通真觀妙玄應真人谿之南曰石&KR0027;渡冠劒在¶
焉清風拱木蔚乎相望雲臺藐姑龍井諸峯二十四巖山雲之¶
伏興朝暮晦眀之變化千態萬狀交呈互獻于其前谿水来自¶
七閩縈為三折而掠山之右匯為澄潭浮光静影可坐而挹也¶
元&KR0464;既圗其怪竒偉麗之觀求内翰虞公為之賦詩復䟽興作¶
之詳屬予以記予聞有道之士必乘天地之正御六氣之辯以¶
<pb:KR4d0503_SBCK_015-6a>¶
逰無窮而未始有&KR0001;待視夫以泉石煙霞為膏盲痼疾者固未¶
易同年而語也至於變幻出入於靈仙飛化之術直其餘事耳¶
翛然而来莫知其&KR0001;始翛然而徃莫知其&KR0001;終尚何樂於兹丘¶
乎夫亦寓意於物與人為徒者也又豈世俗文筆可得而記乎¶
&KR0001;可記者皆其名迹之粗而已唐&KR0535;相曰文瓘侍郎諱運政和¶
中進士終扵左通奉大夫敷文閣待制累贈少師開府儀同三¶
司隠君諱某元&KR0464;名徳隆元&KR0464;者其字也自&KR0197;環溪云¶
　　澄碧堂記¶
道士四眀吕君&KR0001;作大瀛海道院翰林學士臨川呉公實記之¶
頃予至四眀數與君㳺君復求予記其&KR0001;謂澄碧堂者予未及¶
為而去後三年来錢唐見君三茅觀求益力予不得辭也&KR0004;司¶
馬錬師居天台甞自題其宴休之&KR0001;曰澄碧而大瀛海者陶隠¶
<pb:KR4d0503_SBCK_015-6b>¶
居丹竈故䖏也君旣得度於崇道觀而受上清法籙扵華陽宗¶
壇至是因取錬師舊題以名其堂&KR0001;以示後人使知承傳之自¶
也按隠居始築室&KR0160;陽尋變姓名至永嘉楠溪青嶂山泛海詣¶
霍山經年還木溜嶼受戒於鄮縣阿育王山今道院在象山縣¶
爵溪之陽與阿育王山相望其為隠君遺跡無疑錬師天台&KR0001;¶
居則今崇道觀是也盖自楊君七傳至&KR0046;居隠居傳昇玄王君¶
昇玄傳中嶽潘尊師中嶽傳錬師由錬師又三十三傳至今劉¶
君號為宗師君&KR0001;&KR0025;受籙也昔劉歆叙七略神仙數術與道家¶
為三而其後一歸之老氏老氏之徒以經籙相授受者復分為¶
三而其後一出於張氏張氏之傳子孫世守之而其術長扵執¶
不祥劾&KR0017;物人見其驅飇赱霆變化翕忽無不敬異師尊焉而¶
又有穹官峻爵為世&KR0001;歆艶冝乎星冠羽服之士慕而趍之雖¶
<pb:KR4d0503_SBCK_015-7a>¶
華陽之弟子亦未有不為其學也君頋能㧞去流俗㴑其&KR0001;承¶
傳而表見之豈不猶行古之道㢤嗟夫古之學者必有師自巫¶
醫百工莫不皆然非獨儒者為然也若君之為可無怍矣此予¶
之&KR0001;不得辭而為之記也其亦以厲吾徒也¶
　　茅齋記¶
玄覽真人王公治杭之開元而别業在徳清之玉麈山曰開玄¶
道院青原龍先生實為之記其燕息之&KR0001;曰開玄堂則蜀郡虞¶
公記之旣又俾大弟子張君来屬溍記其茅齋者按縣志百寮¶
山一名東主山公始摘呉大宗師詩語易以今名盖公甞侍祠¶
眀庭謁欵介丘退而休扵故宇厭名城之紛華爰擇地兹山而¶
特㩀其要&KR0018;雲嵐揖泉瀬徘&KR0422;乎穹林絶壑之間以就聞曠而¶
遺煩&KR0349;謂道院神眀&KR0001;舎不可褻復為堂於山之左而居焉自¶
<pb:KR4d0503_SBCK_015-7b>¶
桃源洞蓮花池至于玄泉有亭看雲有樓介春有室堂之四旁¶
花石瀾楯與房櫳相曲宻而琴罇圗史竒珎祕玩環列其中四¶
方之賔客慕人境之俱勝而来&KR0025;之㳺者㦯兼旬累月無不各¶
適其適而去公因喟然曰張樂設餌而過客以止老氏&KR0001;薄盍¶
求於&KR0001;謂澹乎無味者而與之相忘乎堂故西面乃即其前山¶
之麓結屋南向為楹間者三覆以白茅&KR0197;曰茅齋制度樸古規¶
模蕳略屏几龕座以竹若蒲衾幬以楮盃器以陶藥爐茶竈待¶
用之物惟取粗具清風愛日環堵蕭然公居之既乆世慮莫&KR0014;¶
入年踰七袠身益輕強返聦還眀而有得扵内向之玄覽者亦¶
将滌除而無疵矣凡居䖏之道大率有二近乎髙眀則志廣而¶
不滯安乎澹泊則神全而不虧苟欲事於内外交相飬者未之¶
偏廢也公何獨去彼而取此歟徳人天㳺不累於物太虚以為¶
<pb:KR4d0503_SBCK_015-8a>¶
家無何有以為郷一席之廬直其迹之寓耳若夫彼此不形異¶
方同得固非拘儒曲士&KR0001;得而窺也况以溍之鄙陋焉敢自附¶
扵大君子之末而強賛一辭㢤庸悉&KR0145;張君之言而謹志之其¶
見於前刻者兹不書¶
　　雲巢記¶
羽士葉君學道龍虎山之上清宫而結廬扵宫之東五里&KR0197;濵¶
洲菴其西偏為屋以欵四方真㳺之侣名之曰雲巢清溪横陳¶
俯見毫髮茂松宻竹左右蔽&KR0603;麈湖聖井琵琶藐姑射象山諸¶
峰華潤峭㧞若夸竒而競秀林霏　靄&KR0046;見伏興扵戶牖几席¶
間仙者金蓬頭多来㳺其䖏方外之交咸附集焉濵洲有記虞¶
公伯生實為之文&KR0001;謂雲巢者則范公徳機甞大書其顔而未¶
有為之記者君来俾予記之古者生人之初未有家室晝拾橡¶
<pb:KR4d0503_SBCK_015-8b>¶
栗暮棲木上是爲有巢氏之民向之橧巢今旣易以厚棟廣宇¶
矣矧兹名山奥區仙聖&KR0001;宅璿臺琳舘挟日月而&KR0936;星辰不知¶
與人間隔㡬風雨頋猶有薄蓬莱而羞崑崙者&KR0204;天路以&KR0012;騫¶
度重雲而一息託名扵巢以喻其離世異俗之意此豈尋常懐¶
居之士&KR0001;能窺其髣髴㢤雖然是固有待以爲依者也若夫無¶
&KR0001;待而足無&KR0001;依而安逍遥扵萬物之表而以無何有爲郷太¶
虚爲家則廽睨夫雲層之峩峩又在履舄之下矣然則君之&KR0001;¶
以寓其迹者安得以予之寓言盡記之乎予聞危君太樸時携¶
書就讀其中姑以予言與之商而刻焉可也君之名字與其師¶
弟子之源流見扵菴記者兹不復云¶
　　仁夀菴記¶
仁夀菴者無錫強君退休之&KR0001;也君少&KR0018;志氣能自植立以文¶
<pb:KR4d0503_SBCK_015-9a>¶
學起家歴官五品用著令貤恩父母以及其妻因自念&KR0476;時承¶
平　天子方施錫&KR0011;之仁以廣孝治榮光&KR0001;&KR0013;萃于一門欿然¶
深以滿盈為懼年未及謝即上懸車之請　朝廷欲&KR0194;嘉之以¶
&KR0324;成亷退之俗遂如其請而官其子時君長子可仕&KR0025;事帥閫¶
成資以待調扵銓曺乃任其仲子可大俾尉一縣君旣釋組綬¶
而還兩子又皆有禄秩以為養始得肆情丘壑不復以世故自¶
累爰相善地營樂丘于州西北五里粲山之陽而築菴其旁締¶
構杇塓樸不近陋華不過侈有室可居有堂可以奉賔客有閣¶
以登眺有亭以燕嬉曲徑方池&KR0057;花異卉可以近清&KR0565;而娯淡¶
泊使来吿曰菴以佚吾&KR0059;丘以息吾歸也&KR0273;為我志之&KR0494;者君¶
盖以仁山扁&KR0001;居之堂矣今名其菴曰仁夀者仁其體夀其效¶
也君甞建義塾梁溪上以淑其里之子弟設義&KR0193;兹山之下使¶
<pb:KR4d0503_SBCK_015-9b>¶
貧無葬地者咸&KR0089;焉此又其仁之見諸用者也為效豈旦夕之¶
近㢤抑予聞是&KR0022;以慧山為巨鎮靈秀&KR0001;鍾欎而不&KR0165;土厚石¶
堅草木蒼潤泉發其中雅於茶事為冝陸羽品之為天下苐二¶
誠宇宙間名區奥壌也兹山岡連隴接而特㩀其勝䖏去人境¶
不逺而幽靚閒羙若與世隔非有隠徳莫冝居之慧山有仙者¶
徐神翁之徒盧君遺迹安知其人不徃来山中而與君遇乎君¶
儻得而友之則刀圭之益為夀有非數量之可計且将乘雲氣¶
&KR0016;日月而逍遥乎六合之外尚焉因兹丘為惟仁者之必夀本¶
於吾聖人之言可徴不誣而今之名菴者克恊其義是冝有述¶
然不敢勦取先儒之&KR0003;而重陳之姑承君之命叙次其大畧如¶
此君名以悳字振之由湖廣儒學提舉以某官&KR0241;其事春秋甫¶
踰六十云¶
<pb:KR4d0503_SBCK_015-10a>¶
　　&KR0073;菴記¶
金&KR0160;程君與其妻童氏相&KR0071;卒其子友徳友實塟之城北十五¶
里峡石山旣又取材扵市即其旁大治冡舎屋之以間計者若¶
干役工三閱月乃畢堂宇豐整室廬靚幽&KR0010;時汛掃饋薦有禮¶
仍買田若干畒用爲經乆之規㑹予以漫㳺留芙蓉峯友徳自¶
峡石来請&KR0001;以爲扁名者予爲名之曰&KR0073;菴盖予與君居同郡¶
閒&KR0025;先生長者聞君之爲人素愿慤起家儉勤不喜飾&KR0065;幅恒¶
以冒進爲耻逾其涯分爲懼口不談當世之務足不踐權貴人¶
之門&KR0025;俗浮沉而優㳺以卒&KR0010;君之自䖏可謂綽有餘&KR0073;矣抑¶
甞見隂陽家言凡墓地雖以乘氣之淺深驗受䕃之薄厚然名¶
山勝地非有積徳者莫冝專之峡石在仙人赤松子錬丹山西¶
由山之麓縁脩蹊歴崇岡而上至其䖏乃更平衍佳木羙箭茂¶
<pb:KR4d0503_SBCK_015-10b>¶
密而蒼潤穹巖巨阜形附&KR0020;趍或擁其後如&KR0018;㦯環拱其左右¶
如伏如興兩水夹山下注山盡水亦止如返顧不亟去其前溪¶
南諸峯效竒獻秀可俯而與之揖山之西尤多靈蹤異迹&KR0347;詭¶
之&KR0026;其又西則道書&KR0001;稱金華洞元之天也夫以宇宙間清淑¶
&KR0001;鍾欝為奥壌而君之體魄託焉以寧殆庶㡬隂陽家&KR0001;謂有¶
積徳者其垂&KR0073;乎後詎有旣耶在謹其承而已友徳再拜曰菴¶
之得名則旣聞命矣惟先人名不列于仕籍非有伐閱功勞可¶
登載不敢&KR0186;求銘扵立言之君子願記今名菴者歸刻諸石或¶
者先人尚頼以不朽也予竊嘉其言而矜其志乃弗辭而記焉¶
君諱文字光逺其卒以至順二年四月壬申夀六十有二童氏¶
之卒以元統元年八月戊子夀六十其年十二月庚申朔葬之¶
日也友徳兄弟預上其&KR0001;生母某氏之樂丘實同兆域云¶
<pb:KR4d0503_SBCK_015-11a>¶
　　永思菴記¶
永思菴者常熟趙氏之墓廬也趙氏家故汴人宋南渡時由汴¶
入呉至常熟遂&KR0114;居而占籍焉有名至善字性存者䔍厚君子¶
也年八十有八性存生徳字潤之樂善好施常儲粟俟凶年下¶
其直而出之遇貧甚者&KR0145;&KR0001;入之錢宻置粟中以資其薪㸑凡¶
推心&KR0011;如此年七十有三潤之字雯字雲卿醇謹出於天性亦¶
習扵家庭者然也年七十有七雲卿生壁字君瑞謙恭雅飭卮¶
匜圗史陳列左右日與親朋相娯樂自以爲太平之逸民年六¶
十有一盖自汴入于金先隴隔絶已乆四世皆葬于常熟西五¶
里感化郷之邵家灣其地前臨尚湖後&KR0018;虞山曲磵縈廽扵其¶
太平岡偃伏扵其右泉䟽壌夷草木幽茂神靈&KR0001;安欝爲佳城¶
君瑞有子二人曰益曰晉相與謀闢地築菴扵兆域之東屋以¶
<pb:KR4d0503_SBCK_015-11b>¶
間計者若干中建祠室為&KR0010;時饋薦之&KR0001;買田若干畒以供粢¶
盛俾浮屠氏主之仍用其法妥置像設崇勝因以資冥福又東¶
為兩軒以俻㳺息摘大雅永言孝思之語名其菴曰永思欲使¶
後人乆而勿忘也爰伐石求予記之予聞古之思其親者齋之¶
日思其居䖏思其咲語思其志意思其&KR0001;樂思其&KR0001;&KR0285;此將&KR0021;¶
而齋當齋而思詩人&KR0001;謂綏我思成孔子&KR0001;謂以時思之其思¶
有時也若夫知事君不忠之非孝則言必思忠知蒞官不敬之¶
非孝則事必思敬知居䖏不荘之非孝則色必思温貌必思恭¶
記禮者&KR0001;謂一舉足而不敢忘父母固無時而弗思也豈必&KR0010;¶
時饋薦至於墟墓之間而後&KR0241;其思乎趙氏自北而南一門四¶
丗善不近名並以髙夀考終扵家視古人可無忝尓子尓孫能¶
無時弗思斯能乆而勿忘其遺風餘澤雖百世不泯可也君瑞¶
<pb:KR4d0503_SBCK_015-12a>¶
不惟有子且有孫矣庸因記　而發其&KR0001;以名之義以告焉¶
　　瑞芝記¶
客有為予言&KR0181;芝生上海郁君先隴者其莖四白芝生其旁奉¶
祠之宇者其莖七異米同芳相望尋尺間不模而圜不膏而澤¶
盖非人力&KR0001;能&KR0241;而自至者也予聞而疑焉它日過郁君觀&KR0001;¶
謂芝者客語良信君復出其常&KR0001;徃還鴻生顯人之謌詩若干¶
篇而求予文為之記夫芝希世之産也非希世之士不足語此¶
而予安能言之頋甞獲陪羣英出端門謁胄監仰視殿楹有芝¶
在焉連跗儷蕚亭亭尓奕奕尓竊意文章之英氣渟&KR0386;勃欝外¶
發難遏而有託扵草木之芳華也殊祥異瑞千載之一遇詎謂¶
窮荒下土而復見之耶予方惜其眇兹海裔不得與昔&KR0001;覩者¶
侔光齊榮而猶幸其不失扵樵兒牧竪之手使吾儕得以翫其¶
<pb:KR4d0503_SBCK_015-12b>¶
華而播其實也向令託根禁近将見竭史氏之才殫詞臣之技¶
形容之不足而今也以予之蕪陋記之而有餘此又芝之不幸¶
而作記者之幸也予聞郁君父子世種徳稱善士而其諸孫復¶
好讀書為文辭安知異時不有挹膠庠之餘芬以合符兹瑞者¶
而予陳人也尚當吻渇筆為君賦之¶
　　逺懐亭記¶
東陽蒋君子晦作亭名逺懐亰兆杜君伯原為之篆題而未有¶
發其&KR0001;以名之義者子晦旣不可作其子&KR0098;同&KR0098;興&KR0098;亨&KR0098;昇¶
相與謀而以記来屬扵予盖子晦之先家于東陽者十一世乃¶
定居縣南二十五里之横城曽大父迪功府君生于宋季用入¶
粟佐&KR0065;&KR0024;&KR0004;品官而不汲汲扵求進平居澹然無營惟務擇師¶
勗其子弟扵學且將推以淑其一郷未及有&KR0001;為而逝大父建¶
<pb:KR4d0503_SBCK_015-13a>¶
昌府君有材幹而倜儻尚義纂承先志以景定元年即&KR0001;居之¶
西建講堂寢室齋廬直舎及庖&KR0338;之屬爲屋以間計者緫若干¶
割田租一萬以&KR0032;焉號横城義塾迎&KR0241;故禮部尚書方公爲之¶
師公時自著庭歸臥蛟峯下欣然爲之出其立教先徳行而後¶
文藝凡&KR0001;掲示一本於先儒月書季考具有程式擔簦&KR0018;笈者¶
不逺數百里而来居無何聞廷議欲&KR0140;以婺之郡符東陽婺屬¶
邑也公遂撤臯比而去郷先逹見山喬公霽月陳公存齋吕公¶
&KR0071;之四明東洲呉公又&KR0071;之爲教悉遵其舊法戸外之屨亦無¶
减扵昔名人魁士項背相望後生晚出頭角嶄然見扵題名石¶
刻者六百八十有五人建昌之諸父元善兩膺郷薦&KR0025;弟今猶¶
子朋&KR0027;並登上庠領胄舉長子&KR0038;光尋升學舘仲子&KR0038;賔&KR0025;子¶
&KR0038;&KR0160;&KR0038;珎俱取&KR0519;薦咸淳六年建昌爲仇家飛語&KR0001;中不得安¶
<pb:KR4d0503_SBCK_015-13b>¶
其居而塾廢矣¶
天朝奄有南&KR0095;至元十五年命左丞㢘公行中書省扵江右聞¶
其乆在廬&KR0092;亟遣招之見其磊落不覊論議亹亹知爲竒士力¶
加甄㧞授進義副尉南康路建昌縣主簿時已年踰耳順拜命¶
之官不乆辭歸距祖居三里&KR0001;營别業扵南溪上以䖏其季子¶
即子晦之父&KR0150;城府君也旣又遷義塾故宇之僅完者扵溪東¶
更號城南精舎謀復合子姪及里之俊秀羣居而肄習焉二十¶
一年精舎甫就緒而建昌殁&KR0150;城逢時休眀慨然以材自奮乆¶
留亰師且有官簿于朝曁出爲&KR0150;城尉倦㳺而退休于家林&KR0205;¶
以疾終精舎亦廢矣子晦自以生晚不及覩家塾之全盛而其¶
羙意不可不續圗起其廢而有不暇給爰&KR0114;地於精舎故址之¶
南百歩曰黄金塢&KR0031;峴擁其後鄰邑之桃巖龍門諸山拱揖其¶
<pb:KR4d0503_SBCK_015-14a>¶
前而東岡獨㩀其勝䖏以至正元年六月構屋其上為楹間者¶
三&KR1983;石刻寘其中外為小軒以憇来客而便觀眺曰逺懐亭者¶
示子孫使勿忘也故翰林學士侍讀尤公序東陽縣志稱其大¶
家多創書院作好飯招延名師以教郷黨子弟詩書講誦相聞¶
旁郡它邑&KR0001;不及&KR0204;石洞西園南湖安田先賢過化之地及金¶
龍四塾而言也山空&KR0010;晏遺響寂&KR0705;而蔣氏一門百年五世君¶
子之澤猶有餘潤眀發有懐前人未逺如將見之而親聴命焉¶
攷其成規舉其墜典使賢材興於　昭代義聲動扵遐方豈非¶
子晦之&KR0004;意乎此予&KR0001;厚望扵其嗣人也其可大書特書屡書¶
不一書者奚止若今&KR0001;記而已穀城之墓予實銘之得以互見¶
者不贅述焉¶
　　自怡齋記¶
<pb:KR4d0503_SBCK_015-14b>¶
山林肥遯之士遺世而絶俗聲色狗馬金珠服玩之羙舉無足¶
動其意而其意之&KR0001;樂猶有寓乎草木禽魚煙雲荒忽風月寂¶
寥之間是雖若與世俗異&KR0285;而不相入其不能無待於外則一¶
而已自夫外物者言之金珠草木均之無知也狗馬禽魚均之¶
無識也果奚&KR0145;奚&KR0213;焉苟無累扵&KR0145;&KR0213;則稊稗也螻蟻也瓦甓¶
也萬物之軄軄未有不可寓其樂也獨煙雲風月乎㢤仁者樂¶
山而未始資夫山以為仁知者樂水而未始資乎水以為知君¶
子之樂固無待扵外也予甞與客造乎自怡之齋而叩其主人¶
之名齋者則華陽陶隠居詩語也噫謂白雲不堪持&KR0009;而可自¶
怡恱者華陽之戱論爾夫旣巳逰乎方之外矣白雲何物能為¶
之累耶賢主人不愛其重珪疊組一旦蟬蛻而去由由然立乎¶
萬物之表盖有不屑為山中&KR0535;相者聲色狗馬金珠服玩安足¶
<pb:KR4d0503_SBCK_015-15a>¶
多道華陽之白雲固不能為之累也今之名齋頋有取乎其自¶
怡之云者是其中必有真樂者存而外物不與焉昔者孔子之¶
門有以浴乎沂風乎舞雩言其志者矣非有自得乎其中則夫¶
&KR0001;待以寓其樂者曽何異扵山中之白雲乎雖然濠上之逰魚¶
之樂莊子不必知也莊子之不知魚之樂惠子不必知也白雲¶
之可怡恱與否賢主人固無庸知之而賢主人之自樂者予亦¶
不得而知也而安能言之姑識其與客語者如此主人合魯其¶
氏泰不華其名甞以嗣襲長萬夫云¶
　　巽菴記¶
餘姚楊君名其宴休之室曰巽菴而徴予言&KR0001;以名之義夫巽¶
之義聖人之作易旣言之矣其又奚言頋君之名其菴者不可¶
無辨焉耳盖菴也者山林枯槁之士木茹澗飲而託焉以休其¶
<pb:KR4d0503_SBCK_015-15b>¶
身者也巽之爲卦其&KR0143;辭曰利有攸徃利見大人其象傳曰君¶
子以申命行事由是言之則離世異俗者固無用乎巽矣而况¶
君&KR0476;時承平方以材見推擇且寖有顯職冝其席不暇暖寕能¶
乆居此耶雖然觀象玩辭居者之事也君退而家食蔵脩㳺息¶
于斯其扵有攸徃見大人者揆之必至審而於申命行事者究¶
之必至悉動則觀其變玩其占而已以言乎變則巽自遯来遯¶
而爲巽四乃得位得位而近君其動之占&KR0001;以悔亡而有功者¶
四以一隂䖏四陽之間而上順扵五皆以正而相得巽之善者¶
也君果遯而不變者乎誠使之進居近列必有以䖏此矣豈若¶
山林之士離世異俗木茹澗飲嗒然休其身而無&KR0001;用心也㢤¶
抑予聞聖人之言易取義非一端是故巽爲有攸徃見大人申¶
命行事而㦯爲隠㦯爲伏竊懼昩者疑君之寓迹乎兹菴有類¶
<pb:KR4d0503_SBCK_015-16a>¶
夫以潜隠屈伏為巽者扵是乎言¶
　　古齋記¶
古齋者雲間曺君之&KR0001;㳺息也曺君之先嘉禾大族其别於雲¶
間有為宋季名進士者君之&KR0001;祖也家旣益充&KR0001;居亦益以侈¶
大尺椽寸瓦皆非先廬之舊獨此齋之屋猶為六世故物自君¶
之曽大父徙置今&KR0001;號為西齋扵是又八十有六年矣至君復¶
加繕治藻飾環以佳花羙木池臺水月之勝蕭然如在穹林&KR0201;¶
壑間其堂之顯敞可以燕朋友其室之靚深可以休四方之賔¶
客琴樽書&KR0125;左右森列而朝昏燠寒&KR0001;須之物無不畢具乃更¶
號之曰古齋而以書来徴文為記盖將示後之人使無忘也夫¶
&KR0001;貴乎古者豈不以先世氣澤之&KR0001;存乎彼沾沾焉慕為榮古¶
而陋今者曽不以為意方且巧取豪奪乎人之缺壷破釡枯竹¶
<pb:KR4d0503_SBCK_015-16b>¶
敗素棄遺無&KR0001;可用之物摩挲把玩而以博古自命至於其先¶
人之廬一椽之折一瓦之墜易而去之惟恐不亟視君之為亦¶
可少愧矣商人之詩曰自古在昔先民有作夫謂之先民而又¶
謂之昔謂之古其辭之繁而不殺者非以&KR0241;意扵居䖏物器之¶
細而已引而勿替必有事焉庸書而歸之俾刻石䧟諸壁間庻¶
㡬後之人復以今為古而彌謹其存也¶
　　止齋記¶
四眀周君名&KR0001;居之室曰止齋而徴予記其&KR0001;以名者予復之¶
曰昔者孔子之在魯或仕或止當其可而已不必扵止也君盛¶
年厚自振飭知君者又一時聞人頋獨事夫一室而曰將以為¶
吾止也可不可乎君曰否古之士有弗仕無弗學焉孔子之事¶
則我不敢知&KR0273;甞扵其遺書有聞乎&KR0001;謂止於至善者庻㡬日¶
<pb:KR4d0503_SBCK_015-17a>¶
有睹以自省也願卒為我記之予竊嘉君辭之卑志之勤也則¶
為之言曰大學之教在止善而書稱善無常主豈非求&KR0001;止者¶
必以善為的務盡善者不可膠一定之止㢤今君之蔵扵斯息¶
於斯也泊焉其居&KR0115;焉其與造物者㳺善之名且不立非止非¶
不止也事㡬無窮時之運亹亹而不息君方以眇然之軀周旋¶
其間唯&KR0001;䖏之安而已止固止也仕亦止也孰為&KR0001;止孰為非¶
&KR0001;止乎由是言之全吾止扵一室也若甚易與事物遇而不失¶
吾止也㦯難矣雖然五寸之榘可盡天下之方&KR0001;以閉户造車¶
而出門合轍也酬酢萬變有不自夫一室者始耶盖聖人之言¶
止莫&KR0497;扵易之艮艮其背不獲其身行其庭不見其人其為止¶
一也君旣有志乎此矣時止則止時行則行動静不失其時其¶
道光眀其為止不一也君其尚審&KR0001;擇㢤君曰敢不諾則書以¶
<pb:KR4d0503_SBCK_015-17b>¶
&KR0140;之是為記¶
　　樊川記¶
樊川長安勝䖏也埜僊護都殿中君别業在焉間甞謂予曰吾¶
先世家隰州之永和五世祖雍郡公薄逰&KR0028;中愛其風土完厚¶
遂徙居鄠雍郡之仲子是為吾髙祖雍&KR0038;貞獻公&KR0013;遇¶
世祖於略畔山之陽眷遇甚至而恬扵進取足迹不至亰師以¶
亰兆奥魯緫管終于家吾曽祖太師奉元忠貞王吾祖太師涇¶
陽忠宣王再世掌上亰留鑰前後四十餘年忠貞既歸老&KR0028;中¶
而忠宣亦返塟于鄠盖視鄠為郷土乆矣吾父佐¶
今天子位為丞相匪朝伊夕陟降左右而吾又以大臣子叨&KR0013;¶
上㤙入則侍間燕扵内廷出則奉温清於&KR0059;室去郷土日以逺¶
鄠杜異縣而壌地相接樊川在杜之封内即吾土也頃甞買田¶
<pb:KR4d0503_SBCK_015-18a>¶
築室將以佚吾&KR0059;而不可得盖無一夕夢寐不在其間&KR0273;為之¶
記庻㡬時一展玩以自慰焉按圗誌漢亰兆杜縣之樊郷有樊¶
川以樊噲&KR0001;食邑得名一名後寛川以其水出秦嶺又名秦川¶
有佛廬號華嚴寺俗但稱之曰華嚴川亰兆今為奉元路杜廢¶
入萬年而萬年今為咸寧縣其南三十五里是為樊川西為韋¶
曲東為杜曲則唐人&KR0001;謂城南韋杜去天尺五者也夫氣運之¶
消長徃来無窮人事之盛衰每與之相為終始秦樹隴雲斜陽¶
衰草城是而人非無復向来冠盖&KR0503;逰之盛而原隰之平泉流¶
之清陸海之冨饒民物之蕃阜不减於異時雨露&KR0001;濡佳花羙¶
木生意充周未甞少息也唐&KR0535;相杜岐公甲第在長安而樊川¶
有别墅中有桂林亭卉木㝡為幽&KR0201;日與公卿燕集焉後以太¶
保&KR0241;仕遂居於此家廟石室遺迹故存岐公孫牧之尤愛樊川¶
<pb:KR4d0503_SBCK_015-18b>¶
傾俸貲以治其墅其知中書制誥也每退直亟召宻友徃逰其¶
地自謂我老為樊川翁要有文章數百首號為樊川集殿中君¶
與牧之生&KR0535;相家則同執法殿中又同&KR0001;不得與牧之同者昔¶
之城南去天尺五今則去天半萬里矣欲朝而徃暮而歸扵竹¶
洲藤岸苔徑花齋不可得也能勿緬然而長望渺然而遐思乎¶
予聞古之逹人以太虚為家無何有為郷視半萬里皆我室我¶
闥也而况鈞天清都之樂又安可與下土同日語殿中曰君是¶
有以慰吾平生之懐矣遂次苐其語書而歸之是為記¶
　　志學齋記¶
於潜謝珪家于天目山之陽而讀書于&KR0001;居北十里之谷口扁¶
其室曰志學齋屬予以記予復之曰在心之志為己之學非它¶
人&KR0001;能預也子頋欲以文字相求於外乎珪曰不然吾&KR0001;患者¶
<pb:KR4d0503_SBCK_015-19a>¶
無師友可以知其心而救其失懼夫志之不立學之不進也故¶
&KR0133;聞一言刻寘座右庶㡬朝夕有以自儆云爾幸卒為我記之¶
予旣不得辭則告之曰予竊聞先儒有言志伊尹之志學顔子¶
之學過則聖及則賢不及則亦不失扵令名釋之者謂以發䇿¶
决科榮身肥家希世取寵為志則其志非伊尹之志也以廣聞¶
見工文詞矜智能慕空寂為學則其學非顔子之學也子之志¶
果伊尹之志乎子之學果顔子之學乎予皆不得而知也䖏畎¶
畒之中樂仁義之道與夫簞瓢陋巷之不改其樂此伊尹顔子¶
之&KR0001;同子方窮深極宻惟恐去人之不逺扵其&KR0001;同者旣有志¶
扵慕效之矣至於使是君為尭舜之君使是民為尭舜之民則¶
伊尹之&KR0001;獨也子誠欲學為有用之學扵其&KR0001;獨者亦思&KR0001;以¶
自任乎學之成與否在我君子&KR0001;不敢不勉志之行與否在天¶
<pb:KR4d0503_SBCK_015-19b>¶
聖賢&KR0001;不能必也古人不可作矣其僅存者遺書而巳子母徒¶
玩其&KR0160;而必踐其實上不至&KR1272;髙厲空而遺世絶俗下不至計¶
功求獲而資身譁衆脩其在我而聴其在天則志之與學斯兩¶
得之雖聖賢之域未易&KR0205;入令名固我随矣請以是爲記可乎¶
珪曰謹受教則次苐其語書而歸之¶
　　敏學齋記¶
呉郡施&KR0098;文好脩之士也築室扵城東為齋居之&KR0001;扁曰敏學¶
四方士大夫来呉&KR0098;文必踵門請見来者亦莫不樂與之逰會¶
予将北上艤舟姑蘇驛&KR0098;文来求予記其&KR0001;謂敏學齋者予告¶
之曰六經之言學肇見扵武丁之命&KR0003;而論為學之道曰遜曰¶
敏而已遜者欲其謙退而如有&KR0001;不能敏者欲其進脩而如有¶
&KR0001;不及退則虚而受人進則勤以勵已二者固不容偏廢也孔¶
<pb:KR4d0503_SBCK_015-20a>¶
子大聖人而不自聖故曰我非生而知之者可謂遜矣然而又¶
曰好古敏以求之者則其求之也&KR0154;甞不貴扵敏乎它日與顔¶
曽二子言仁與孝而二子皆自謂不敏其遜抑可見矣囬之仁¶
参之孝三千之徒未能㦯之先焉豈真不敏者乎茍徒爲自卑¶
而不思&KR0001;以自強是謂知退而不知進盖遜雖羙徳然必敏則¶
有功由是言之則爲學之道&KR0001;重尤在於敏也&KR0098;文取以名其¶
齋誠知&KR0001;務矣而&KR0098;文不自以爲足汲汲焉欲求予言申其義¶
以記之予聞孔子教人以訥於言而敏扵行又以敏扵事慎扵¶
言爲好學&KR0098;文平居奉親孝交朋友有信敏於行與事者也因¶
其&KR0001;巳能而勉其&KR0001;未至進進不已必有深造自得者焉奚以¶
予多言爲㢤姑以此復于&KR0098;文云爾是爲記¶
　　濳&KR0810;記¶
<pb:KR4d0503_SBCK_015-20b>¶
剡源先生甞題其居曰縮軒從之逰者陳君養直亦以濳窩扁¶
其宴休之室君之云云則有&KR0001;受之矣盖縮之為言退也潛之¶
為言蔵也是固以世為莫足用吾聦眀而務為退蔵者也古之¶
善為退蔵者豈隤然伏其身窅然閉其言而已㢤昔者先生方¶
盛壯時髙視闊歩英雋之林舎者必避席&KR0774;者必避竈庸人小¶
子却立而睨之如萬斛之舟順流而東騏驎騕&KR1153;薾浮雲而上¶
也可謂進耶退耶一旦倦㳺而歸逡廵乎山砠海涯而時出以¶
浮沉俗間&KR0001;居而屨滿扵戶外矣鴻聲駿望猋起水涌庸詎知¶
夫退之非進耶惟夫不為物首而墨以爲守是以恒瞠若乎人¶
之後不知孰吾進孰吾退而吾未始與之俱進退也君之扵先¶
生則㡬矣然而未甞進也惡乎退未甞行也惡乎蔵頋獨弊弊¶
焉扵其名迹之間是將有闚其蔵者矣夫湛盧豪曺固不蘄一¶
<pb:KR4d0503_SBCK_015-21a>¶
割之用其光氣燁然星辰之上者雖千仞之土有未易以&KR3114;遏¶
也善刀而蔵亦有其道乎誠有莫吾用而未始不行莫吾舎而¶
未始不蔵者則其退蔵也斯宻矣而予安能知之安能言之¶
　慥慥齋記¶
天台項君可立甫周君彦徳甫俱以慥慥名其齋今&KR0038;子&KR0021;酒¶
集賢鄧公各為之大書其顔盖以旌其志之同也二人者復俾¶
予合為之記以繹其義焉夫慥慥者&KR0001;以羙中庸之君子言與¶
行相應者也而齋也者謂夫閒居以養其心若於此而齋戒也¶
方二人者各適其安而嗒焉以休言不與物交也行不與事接¶
也惡睹&KR0001;謂慥慥者㢤盖人之感焉而易動者物也其来無時¶
而常使人善惑者事也揆事物之理以酬酢萬變而不窮者人¶
之心也平居養之無其素一旦出而卒然與夫事物遇易動者¶
<pb:KR4d0503_SBCK_015-21b>¶
或怵之善惑者㦯眩之口之於言身之於行有不暇擇也其無¶
繆迷而顛錯者㡬希二人者誠深知乎此故其晝談夕講之&KR0169;¶
退而即於&KR0059;室各著其志以自儆焉此中庸屋漏潜伏之功古¶
之君子&KR0001;以成其慥慥之羙者未始不出於此也在易風自火¶
出其卦為家人其象為君子以言有物而行有恒釋之者盖曰¶
火内也風外也由内以及外是以能有物而有恒也夫二人者¶
求羙其言行而圗之於飬其心之&KR0001;内外賔主之辨其審如此¶
豈不可謂知&KR0001;務矣哉是道也苟知擇乎中庸者冝無不然而¶
非二人者為獨然也彼慥慥之名又豈二人者&KR0001;得專而有㢤¶
書而歸之&KR0001;以記也亦以厲同志也¶
　閒止齋記¶
錢唐張子英生䆠家且居今盛時而雅不樂仕進日以篇翰自¶
<pb:KR4d0503_SBCK_015-22a>¶
娯尤&KR0285;淵眀詩摘其語扁&KR0001;居室曰閒止齋而屬予記其&KR0001;以¶
名之義予觀淵眀止酒詩章首即以居止城邑逍遥間止為言¶
則其&KR0001;謂止者不止於止酒而已夫天壌間事物有萬不齊是¶
非之相傾利害之相乘妍媸之相形強弱之相&KR0092;莫知其&KR0001;終¶
極而人以眇然之一身與之周旋而左右酬酢乎無窮之變孰¶
能於膠膠擾擾中求其止乎山林枯槁之士棄事絶物而寓情¶
於風月寂寥之郷仰雲嵐而俯泉瀬若可以止矣是猶為有&KR0001;¶
待而未能無累扵外也惟放於自得之&KR0163;物任其性事稱其能¶
而吾方且遺其&KR0001;&KR0009;不知城邑之為山林山林之為城邑斯可¶
以無徃而不得其&KR0001;止此非莊生之&KR0001;謂逍遥而淵眀取以為¶
害者子抑其言不止於止酒亦不止於及其居止也坐止扵問¶
䕃而不知孰為輪奐之羙歩止於蓽門而不知孰為康荘之逺¶
<pb:KR4d0503_SBCK_015-22b>¶
味止於園葵而不知孰為食前之方丈歡止於稚子而不知孰¶
為侍妾之數百非去彼而取此也閑放不拘逍遥自適耳又安¶
知孰為莊生之逰孰為淵眀之止乎子英清脩好古䖏城邑如¶
在山林未甞弊弊焉牽於名迹冝其聞淵眀之言而有契於心¶
也然予聞孔子可以止則止苟未可以止而止與可以止而不¶
止盖胥失之當其可仕則如淵眀以弦&KR0084;為三徑之資當其可¶
止則如淵眀之不為五斗米折腰解綬而去無累於物而異方¶
同得何適而非逍遥是乃善學淵眀而得其眞止者也子英屬¶
予記其為止之義予之&KR0001;知若是而止耳昔者曽子以緝熈敬¶
止釋止善與淵明以逍遥間止詠止酒其取義皆非尋常梏於¶
章句訓詁者&KR0001;能通予方欲見好讀書而不求甚解如淵眀者¶
共論斯事子英可謂淵眀之流非歟倘能為予言之請留更僕¶
<pb:KR4d0503_SBCK_015-23a>¶
而筆受之以為後記¶
金華黄先生文集卷第十五¶
<pb:KR4d0503_SBCK_015-23b>¶
<pb:KR4d0503_SBCK_015-23b>¶
