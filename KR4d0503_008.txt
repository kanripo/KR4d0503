# -*- mode: mandoku-view; -*-
#+TITLE: 金華黃先生文集
#+DATE: 2015-09-11 16:25:25.469737
#+PROPERTY: ID KR4d0503
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0531-008金蕐黃先生文集-卷第八.
<pb:KR4d0503_SBCK_008-1a>¶
金華黄先生文集卷第八　續藁五¶
　碑文¶
　　上都大龍光華嚴寺碑¶
至正七年夏四月¶
天子時廵上亰今中書左丞相太平時為平章政事一日入奏¶
于便殿　上問龍光華嚴寺創建於¶
世祖踐阼之初何以乆而猶有𫠦未備對曰此無它由其役殷¶
費鉅而財用弗&KR0071;耳其年秋八月　廽鑾次三十里店諭¶
旨中書賜以鈔十萬緡給其營繕之費仍令寺僧護視屬役勿¶
以諉于有司住持比丘惟&KR0085;欽承　睿&KR0562;親率其徒鳩材僝工¶
諏日庀事經畫&KR0204;授而程𥆳相勞之靡敢弗䖍輪奐之羙丹碧¶
交輝寳旛華座嚴奉如式在其教𫠦宜有者纎悉完具眀年秋¶
<pb:KR4d0503_SBCK_008-1b>¶
八月　大駕南還復至三十里店丞相以訖役聞請　𠡠詞臣¶
著于石章以紀成績　制曰可事下翰林以命臣溍臣溍謹按¶
惟&KR0085;𫠦述事狀¶
世祖皇帝始在潜邸駐軍和林念　國家龍興朔漠奄有萬&KR0022;¶
聲教𫠦覃地大且逺㑹朝展親奉貢述職道里宜均爰相地于¶
桓州東灤河北之龍岡建開平府首扵城中乾艮二隅造兩佛¶
刹曰大乾元寺曰大龍光華嚴寺龍光華嚴則以傳菩提逹摩¶
之學者居之¶
世祖正位宸極采古者兩亰之制　詔以大興爲大都開平爲¶
上都鈞天帝𫠦上應𬗋微羽衛句陳周廬千列而兹寺尚仍其¶
舊未有𫠦改作¶
仁宗在東宮躬戾其宇下左右頋瞻懼弗稱¶
<pb:KR4d0503_SBCK_008-2a>¶
世祖𦤺崇極於&KR0116;皇之意俾有司斥而大之¶
英宗嗣位萬㡬之暇數甞臨𦍒謂五方佛像在¶
世祖時因感異夢而迎𦤺于兹命於故大殿之南别作前殿以¶
妥奉焉且賜以呉中上&KR0254;之田一萬畒使贍其衆然自經始以¶
来更渉累朝歴九十餘年逮¶
今天子特軫　聖情圗終　先志乃克因舊為新而訖考其成¶
帝力𫠦加固非一朝一夕之積其成之也盖自有時夫豈偶然¶
㢤寺之開山&KR0004;祖曰至温與故太師劉文正公秉忠友善有志¶
氣而深於謀畧¶
世祖甚器重之温六傳至維夀以道行文學受知¶
英宗制授大司徒壽傳弘琛琛傳妙桂今惟&KR0085;則挂之法嗣也¶
自報㤙来&KR0024;其䖏云臣溍&KR0060;觀昔之有國家者莫不𠫵用真乗¶
<pb:KR4d0503_SBCK_008-2b>¶
助宣皇度廣資勝利昭薦國𨤲故凡赤縣神州必有禪林法窟¶
我世祖皇帝𫠦以維持億萬年太平之基者規模宏逺矣¶
列聖相承以迄于今扶植而振起之將欲與之相為悠乆是誠¶
不宜無以詔于方来謹序次其本末而為之銘曰¶
龍岡之原灤水之滸度𨵿而北兹惟天府肇啓¶
帝亰自我¶
皇祖克宅其中下臨九土金輪旣御法幢斯竪普為人天作大¶
福聚如逰化城共趨寳𫠦沉沉華構奚啻百堵奥殿廣堂有楹¶
惟旅架以虹梁承以龜礎有飛其榱有網其戸廓為夷庭延為¶
行宁峙為穹門周為邃廡經之營之洊更寒暑聖子神孫纉承¶
遺緒逮今¶
皇上不忘&KR0071;序俯垂清問温其天語蔽自淵𠂻便蕃錫予召彼¶
<pb:KR4d0503_SBCK_008-3a>¶
役徒赴我鼛鼓群工薦技風斤月斧金碧焜煌萬目咸覩靈山¶
一㑹儼然故宇瞻之在前瑜珈五部玉豪金相如日當午神帝¶
龍君後先𠫵扈天魔恐怖曰有禦侮棲經于匭縣鍾于虡息有¶
室廬食有庖&KR0067;勝縁畢具宗風載舉増崇上化翕受多祜&KR0010;時¶
省方鳴鑾樹羽宗&KR0576;戚畹班行文武企望属車奔赱俯僂大家¶
右族豪商鉅賈廣衆稠人下及寒窶猋至景從㕓居野䖏洪纎¶
髙下一雲𫠦雨稽首度門永有依怙扵萬斯年奉我¶
眀主詞臣作頌誕告終古¶
　　阿育王山廣利禪寺承恩閣碑¶
阿育王山廣利禪寺住持比丘悟光創建承恩閣成使以狀来¶
請書其&KR0010;月刋之兹碑以示永乆盖自𩀱林唱㓕像教東流有¶
國家者咸知信嚮而無能若我朝之𦤺其隆極者凡九州四海¶
<pb:KR4d0503_SBCK_008-3b>¶
名山福聚至於遐陬絶域萬里之外靈蹤異跡靡不搜訪而加¶
禮焉矧惟兹山乃釋迦如来真身舎利寳塔之𫠦止冝其蒙&KR0013;¶
帝力尊崇侈大非它山𫠦得而比倫也舎利始出於西晋歴宋¶
梁陳唐五代曁宋其随機赴感發祥現瑞殊勝希有考諸傳記¶
𫠦述可見巳¶
世祖皇帝底定南服而兹山入于職方首命奉迎寳塔妥安於¶
内苑之萬&KR0010;山上都之龍光華嚴大都之聖夀萬安諸大刹及¶
諸官署置十六壇&KR0163;　車駕親臨瞻敬於聖夀萬安百寳光眀¶
&KR0025;壇而起髙貫寺塔遥燭禁庭　皇情大恱亟命護送還山仍¶
賜以名香金幣敕行中書&KR0535;臣郡長吏增構殿宇髙深雄麗視¶
昔加倍四衆莫不抃躍欣慶得未曽有¶
列聖相承逮¶
<pb:KR4d0503_SBCK_008-4a>¶
今天子&KR0010;時函香遣使賜予尤渥㑹法席偶虚而寺㡬廢今太¶
尉納麟公時為行宣政使求可任其事者扵是光由平江之開¶
元来&KR0024;其䖏至正二年七月也光旣重新門廡殿堂庫&KR0067;庖湢¶
之屬且盡復豪家𫠦㩀諸庄田土園林而資以為奉飬者一無¶
𫠦缺學徒雲集内外不下千人光以為寺之𫠦宜有𦍒已畢具¶
而　天使下臨祗肅無𫠦乃出　上𫠦賜白金為兩二百市材¶
僦工造傑閣以嚴使命列楹若干架霤若干屋之以間計者七¶
其崇若干尺廣加其崇若干尺脩去其廣&KR0002;干尺飛榱歩簷方¶
櫺曲檻悉稱其度名之曰承㤙之閣上設像座而即其下為傳¶
宗之堂後為方丈之室費有不給則&KR0071;以經用之餘貲民不知¶
而官不與焉庀役於九年之冬訖功扵十年之春前人未及為¶
而今為之其作始之自固不可不書也昔大覺禪師懐璉歸老¶
<pb:KR4d0503_SBCK_008-4b>¶
兹山扵其君之賜有𫠦弗受不欲以已易物也光獨汲汲焉圗¶
𫠦以彰吾君之賜如恐弗及不忘以下報上也璉之辤譲光之¶
恭敬同出於儒者之𫠦謂禮則其為道冝亦無不同也𫠦可書¶
者豈直經度之勤營締之羙而巳哉光蜀人族某氏别號雪䆫¶
云銘曰¶
佛之真身徧一切䖏非滅而滅非住而住金瓶寳篋八萬四千¶
兹惟其一留鎮人間粤自　先朝逮今¶
聖世星軺絡繹香為佛事櫝有金貝篚有綺繒侑以多儀用薦¶
徳馨因果不殊財法交施受用見聞同增福慧大恩莫報¶
君賜未彰荷&KR0018;有人不敢怠遑乃擇嘉辰開寳樓閣熾然建立¶
無作而作華旛珠網像座中嚴龍光下賁人天具瞻三輪旣空¶
莫非實相知報佛恩則為報上史臣作頌来者是徴於萬斯年¶
<pb:KR4d0503_SBCK_008-5a>¶
彌謹其承¶
　　故𠫵知政事行中書省事&KR0038;信使贈榮禄大夫平章政事¶
　　上柱國追封閩國公謚忠愍王公祠堂碑¶
至元十五年秋七月閩國王公以福建道宣撫使覲于上亰¶
世祖皇帝與語大恱朝退首命左丞張公即公寓邸傳　旨詢¶
日本事公對以日本蕞尓島夷不足煩　天討因畫招徕之䇿¶
以進深契　上𠂻將使預聞國政公懇辤廼降金虎符授公中¶
奉大夫刑部尚書福建道宣慰使兼提刑按察使仍爲御便殿¶
曲宴以遣之俾左丞吕公爲公起舞霑醉而止公旣還治閩中¶
具宣　徳意十六年夏五月舉家入朝眀年正旦　上眷禮有¶
加擢户部尚書數奏事稱　旨甞命之坐而輟　御膳以賜以¶
廷辯薄百官俸非便忤權臣意丐外十九年春二月拜正奉大¶
<pb:KR4d0503_SBCK_008-5b>¶
夫𠫵知政事行中書省事將之官江西即政事堂條陳二十四¶
事丞相齊魯&KR0038;文忠公大喜恨得公晚留公母行二十一年春¶
正月進對言日本未易以力服而可以計取誠令臣得備一介¶
之使以招徕之事成可無殘民匱財即事不成亦無損國威重¶
上嘉納之因以公爲國信使凡𫠦須一惟公意公以爲臣他無¶
𫠦須秪須一印佩之擇𠫵佐數軰奉　詔書以行足矣有¶
旨命公視草且賜公玉環連絛納瑟瑟&KR0129;帽鞾馬鞍各一俾丞¶
相善護視公妻子之留質亰師者公旣陛辤以夏四月發慶元¶
五月抵躭羅躭羅人或勸公勿䡖徃公不聴秋七月至日本境¶
上先令持旗榜諭其國中并移書國主及用事者日本遣来郊¶
迎甚設請遂以　詔書入&KR0605;卯望艤舟對馬島丙夜俄有舉火¶
譟讙島上者公竟遇害而薨得年五十有六夫人葉氏携諸孤¶
<pb:KR4d0503_SBCK_008-6a>¶
跣哭赴愬　闕下　上聞訃震悼命須其家衣&KR0338;如故給夫人¶
驛劵乗官舸五南還䆒其事㝷謚公敬愍侯録其季子&KR0025;仕郎¶
南劒路順昌縣尹都中為少中大夫平江路緫管府治中即平¶
江賜宅一區田八千畮厥後都中累遷荆湖北道宣慰副使言¶
公雖已得謚而爵秩未稱有司以聞¶
仁宗皇帝覽其奏皇慶元年春三月　詔加贈公榮禄大夫平¶
章政事上柱國追封閩國公改謚忠愍扵是夫人亦&KR0025;公爵封¶
閩&KR0038;太夫人旣以告其第太夫人母子相與感泣懼無以昭¶
上恩侈前烈爰&KR0114;呉縣至徳郷白蓮橋之西二百歩構堂肖公¶
像而祠焉公姓王氏諱積翁字良存其先光之固始人世為宋¶
官族髙祖諱戩贈太保髙祖妣陳氏東莱郡夫人太保南渡時¶
甞仕閩因家焉故又為福之長溪人曽祖諱椿贈太傅曽祖妣¶
<pb:KR4d0503_SBCK_008-6b>¶
陳氏通義郡夫人林氏平原郡夫人祖諱萬全登淳熈二年進¶
士第任䖏州青田縣令贈太師祖妣林氏信衛&KR0038;夫人考諱方¶
大贈少保妣陳氏頴川郡夫人&KR0004;少保無子禱扵顯應崔府君¶
之神而生公性至孝博學工為文辭年十八領&KR0038;子舉眀年用¶
叔父𠫵知政事忠文公伯大䕃&KR0024;承務郎調監嚴州都酒務故¶
&KR0535;相吴公濳分閫四眀辟奉國軍節度推官改㳂海制置大使¶
司幹辦公事累數十年不决之訟悉以諉之凡𫠦剖析三百餘¶
事有平心録四卷除提領戸部犒賞𫠦檢察官貽書&KR0519;使趙公¶
與訔&KR0162;和平十二酒庫積逋十七萬和平三百家為之少蘇馬¶
公光祖以執政尹天府辟浙西安撫司幹辦公事奉朝&KR0562;决六¶
縣獄單車夜至餘杭閱獄囚一百七十悉得其情當坐者僅數¶
人餘皆平民眀日召縣官盡釋之𫠦平反他邑疑獄全活甚衆¶
<pb:KR4d0503_SBCK_008-7a>¶
辟淮東緫領𫠦措置糴買官改江東轉運司幹辦公事用舉者¶
改秩差知冨陽縣治辦為諸邑最皇族有縦家僮殺人者論如¶
法無少貸人尤快之秩滿堂除兩浙轉運司主管文字力請寛¶
版曺催科之限東南諸郡咸便之除監左蔵封樁上庫差通判¶
臨安府除提轄文思院主管諸軍審計院遷太府寺丞兵部郎¶
官出知徽州兼都𥆳兵馬府𠫵議官軍帥李詮㩀城謀為變𫝑¶
張甚公以計柔服之且施恩信離其黨民恃以無恐加兵部侍¶
郎仍舊任俄除江南東路提舉常平茶塩改福建路提㸃刑獄¶
行次永嘉復以為天下兵馬都元帥益王府司馬辤不就改知¶
南劒州兼福建路提㸃刑獄兼招捕使進兵部尚書除寳章閣¶
學士福建路制置使兼職仍&KR0199;於是徳祐内附三宫已北上而¶
景炎新造未乆又航海去廼抵福州行省以八郡圗籍上之行¶
<pb:KR4d0503_SBCK_008-7b>¶
省承制以公知建寜府㝷充福建道宣撫副使部將李䧺挟淮¶
兵為辭殺同知宣撫司事潜&KR0003;友而屠其家公収潜尸爲治後¶
事且以計紿雄而厚結其麾下因大閱擒雄誅之以功陞宣撫¶
使福州路緫管兼府尹兼提刑按察使巳而淮兵亂復作公率¶
郡民捕其黨悉斬以徇閩生齒數十百萬卒頼以完亡何而入¶
覲郷&KR0038;之人至今思之公夫人曰陳氏曰林氏皆封安人先卒¶
曰葉氏今閩&KR0038;太夫人也其為比丘尼而在者曰圎眀静慧慈¶
照大師住持杭州眀慧寺搠思丹巳卒者曰宏宗圎眀佛曰大¶
師住持平江妙湛寺普貴子男七人曰時中易名為僧以卒餘¶
悉以公奏&KR0024;官曰𤦺眀威將軍同知肇慶路揔管府事曰權中¶
&KR0025;仕郎同知循州事曰昇中&KR0025;仕郎寧海縣尹皆卒曰建中從¶
仕郎建安縣尹閩&KR0038;太夫人出也從太夫人留質而歸卒于維¶
<pb:KR4d0503_SBCK_008-8a>¶
楊驛無子以都中之子某爲其後曰端中&KR0025;仕郎尤溪縣尹亦¶
卒曰都中今正議大夫兩浙都轉運塩使女六人四適名門二¶
爲尼孫男七人女四人曽孫男五人女一人堂成後三年都中¶
以太夫人之命来徴文將刋之兹碑溍&KR0060;惟公之忘身殉國亦¶
旣蕳在　帝心而足以暴白扵天下太夫人勤懇壹意爲天𫠦¶
祐年㡬八袠貌端神澤福祉未艾正議又以材猷徳望嚮用於¶
時有光于前人盖人紀之大者三公之爲臣太夫人之爲婦正¶
議之爲子可謂盡之矣欲勿書得乎太夫人之弟茂辰甞以公¶
薦爲武徳將軍管軍揔管公之殁也爲之七走亰師而𦤺力於¶
祠事尤悉亦有功扵王氏而可書者也其銘曰¶
於赫¶
世祖緫&KR0259;群雄委質自奮時惟王公千載之逢由一言始歸護¶
<pb:KR4d0503_SBCK_008-8b>¶
全閩惟¶
天子使相彼林林孰完其生繄公是怙弗震弗驚廼疇民庸廼¶
踐朝著廼啓廼沃廼居政路蠢兹島夷敢有不恭&KR0936;言請使出¶
次于東溟波浩浩其下不測長風大颿萬里一息天聲𫠦加咿¶
嗢睢盱鞬櫜帞首頫伏路隅煌煌英蕩使事有&KR0204;庶公其歸赤¶
舄几几胡蹈大難而以訃聞舍生取義哀動¶
帝宸䟽封進爵易名節恵于飾其終罔不𤰅至公則逺矣遺烈¶
不泯孰其承之惟後有人一畒之宫百世之祀麗牲有碑刻示¶
無止¶
　　故陕西諸道行御史臺御史中丞贈攄誠宣惠功臣榮禄¶
　　大夫陕西等䖏行中書省平章政事柱&KR0038;追封濵&KR0038;公謚¶
　　文忠張公祠堂碑¶
<pb:KR4d0503_SBCK_008-9a>¶
故濵&KR0038;文忠張公家濟南而其别墅在歴城縣北十里華不注¶
鵲山之陽歴山之隂號曰雲㽵公自𠫵議中書省事退休其中¶
者垂十年至治㤗定之問　詔使沓至皆堅卧不起¶
文皇御極以翰林侍讀學士召未至改陕西諸道行御史臺御¶
史中丞公乃幡然就道時公年甫六十到官僅三閱月而薨于¶
位天暦二年七月壬午也始公甞謂吾居雲㽵而樂且宻邇吾¶
先世大墓吾死必以昭穆序葬而於是乎祠焉九月丙辰公嗣¶
子今祕書郎引遵治命奉柩以葬而以清河郡夫人郭氏祔至¶
順二年三月戊子乃作祠堂凡屋之為間者四堂居其三而室¶
居其一妥神有位物器𤰅完&KR0010;時蕆事饋奠惟謹以溍忝綴公¶
門生之末俾有述以告来者溍&KR0060;惟公&KR0004;尹堂邑撫人有恩用¶
獄不失有罪能使豪彊讋伏而盗賊化為良民為御史則&KR0936;言¶
<pb:KR4d0503_SBCK_008-9b>¶
尚書省不可立其變更法度易置官府將厲天下且擅除御史¶
大夫中丞非　祖宗故事䟽時政之弊萬餘言力拄權姦㡬蹈¶
禍而不悔在中書則諌止内廷燈山之戯卒以忠直受上賞暨¶
執法西臺属𨵿右荐饑一以荒政為己任有禱于神其應如響¶
乃傾&KR0059;槖斥公帑　奏請大發錢粟下輸米授爵之令用便宜¶
通鈔法以来商旅由是人始得食至於疾病死亡皆具為區䖏¶
慮有司怠於奉行則分遣察官臨視之委曲纎悉竭盡其力頼¶
以少蘇者雖甚衆而公竟以憂勞悲感奄及於大故&KR0162;舘之日¶
奉元鼔樓梁木自壊濟南里第有光若隕星者民之無禄庸非¶
天乎事聞　制贈公攄誠宣惠功臣榮禄大夫陕西等䖏行中¶
書省平章政事柱國追封濵國公謚曰文忠䘏典之優異¶
先帝憫悼深矣公𫠦學務𦤺於實用而一語一黙之細亦無𫠦¶
<pb:KR4d0503_SBCK_008-10a>¶
苟¶
仁宗時公居禮部為侍郎尚書雨持文枋克廣賢路深契¶
上𠂻新進士衘刺来謁&KR0186;拒不與為禮書方寸&KR0083;令閽人諭之¶
曰但思報&KR0038;無以&KR0059;謝為也𫠦譔著施於　朝廷行於四方萬¶
里人莫不傳誦之盖公之莅民政多卓異冝如循吏之立祠直¶
道以匡君而勤事以死冝如功臣之𥙊於大烝文學論議存乎¶
㳤艾之&KR0059;冝如先賢之祀扵學固非其家𫠦得而專也然以公¶
居此為最乆&KR0025;容去就之際聞者至今為之咨嗟歎息過而見¶
其平生釣逰䖏池深木寒猶將低佪不忍去况登斯堂而仰公¶
之遺風餘烈可使貪夫㢘懦夫立其於名教殆非小&KR0024;尸而祝¶
之豈獨仁人孝子用以厚其親㢤溍旣不敢辤而序其㮣復為¶
銘以系焉公諱養浩字希孟世次官閥行事之詳有傳在史氏¶
<pb:KR4d0503_SBCK_008-10b>¶
今皇上又申𠡠詞臣勒諸石章昭掲墓隧矣非有𨵿扵祠事者¶
此不著銘曰¶
瞻彼樂郊齊山兩間山之幽幽水清且漣孰遄公歸而止于此¶
使者在門公不為起止非無𫠦行也以時¶
大君有命賁然来思曰予赤子汝饑予哺庻㡬當宁寛是西顧¶
盡瘁以仕不有其躬神㳺故墟有寧一宫公像在斯皇皇卷服¶
生氣&KR1006;焉過者必肅¶
　記¶
　　丞相兾寧文忠王祠堂記¶
故丞相兾寧文忠王以至正七年秋九月十八日丁巳薨于位¶
二十六日乙丑祔葬亰城和義門外之先塋八年春某月某日¶
某甲子建祠堂順寧府宣平縣宫家㽵之景賢書院冬十一月¶
<pb:KR4d0503_SBCK_008-11a>¶
十二日甲辰&KR0535;執大臣奏事　明仁殿而退諭　上旨俾臣溍¶
撰王先塋碑銘并以祠堂記命臣溍製其文賜王母弟今大司¶
農逹世貼睦尓使書于石仍　𠡠平章政事議中書省事姚庸¶
篆題其首而刻焉惟¶
武宗皇帝昔在潛邸出鎮朔方故丞相和寧忠獻王以𪧐衛重¶
臣乆侍帷幄　上旣嗣大歴服忠獻遂以佐命元勲入秉&KR0038;鈞¶
夙興夜寐勤勞　帝室將寘其家于北土令就髙爽而逺歊袢¶
乃以　上𫠦賜宫家㽵之地築别墅居之而延師教其二子俾¶
有成立為時名臣即文忠及大司農也里人化之無不恱學忠¶
獻以父老之請為創精舎聚其子弟而教育之有司以狀白于¶
中書𢌿之額曰㬌賢書院立山長為學者師忠獻旣殁因作堂¶
而祠焉其構興之&KR0004;¶
<pb:KR4d0503_SBCK_008-11b>¶
今上皇帝特出内帑金錢幣物以相其役東朝及中宫𦤺助有¶
差迨其訖功　上復遣使函香具牢醴以落其成　詔詞臣歐¶
陽玄為之記至是别為堂以祠文忠事聞又命臣溍記之臣溍¶
&KR0060;考古者天子之公卿有大勲勞則𥙊於大烝後世之廟廷配¶
享是也諸侯有國大夫有家則設廟祧壇墠而𥙊之後世之羣¶
臣家廟是也傳𫠦謂釋奠有合有&KR0038;故則否&KR0003;者以為國故若¶
唐虞之有伯夷后夔周之有周公有則自奠之無則合於鄰國¶
今學校各祠其郷之先賢猶有取其遺意也夫唐虞成周固非¶
有鄰國之可合舎夷夔周公而誰歟忠獻以雄才偉略出則膺¶
𤓰牙之任入則荷腹心之&KR0009;至於䖏危疑之際不動聲色而施¶
轉旋闔闢之功民志以之而定國𫝑以之而安可謂社稷之臣¶
矣文忠用貴王賤覇之術佐¶
<pb:KR4d0503_SBCK_008-12a>¶
今天子於重熈累洽之餘以親附百姓鎮撫四夷為已任而務¶
使官得其職物遂其冝雖古良相殆無以過而况前作後述濟¶
羙象賢位冠百僚爵超五等是宜配侑於烝甞享祀於廟室豈¶
郷國之間學校之士𫠦得而專乎其相與尸而祝之者盖以事¶
夷夔周公之禮事之也臣溍庸因記事推述而論著焉文忠諱¶
鐵木兒逹識官中書左丞相録軍國重事階開府儀同三司勲¶
上柱國贈開誠濟羙同徳翊運功臣太師中書右丞相階勲皆¶
如故&KR0503;封兾寧王謚文忠餘見扵前記及　上𫠦賜勲徳之碑¶
者此不具¶
　　眀正書院田記¶
宋南渡後衢之先賢忠簡趙公而下六人盖尸祝之&KR0199;矣景定¶
末王侯巳守是&KR0022;始諗于朝即故吏𫠦㩀祠地為道院者闢書¶
<pb:KR4d0503_SBCK_008-12b>¶
堂曰明正且以其没入之田百七十有六畮𨽻焉咸淳間&KR0071;之¶
者趙侯孟奎又益以它田六十有三畮祠事以𤰅　&KR0038;朝因之¶
建書院額設山長貟而兹田之奪扵浮屠老氏者什七八有司¶
漫弗加省也皇慶&KR0004;¶
上新即位垂意庠序之事凡田之在學官者冒取有禁於是緫¶
管申侯為閱累&KR0010;之訟牒而覈其實悉返𫠦侵田有挾教門檄¶
来争之者俟弗為動乃賂吏瞰侯在告謬為可疑上其事于宣¶
閫今山長葉君謹翁白侯破其計而閫復下于郡侯為徴圗籍¶
覆按具有本末田以卒歸盖九十年間祠三徙而始有田不二¶
十年&KR0205;失不守又三十餘年廼復葉君念其得之難而保有之¶
不易也求書于石以圗永乆溍&KR0060;惟三代而降師廢民散儒失¶
其守而奪扵二氏者匪直吾疆畎而已矧夫威怵利誘有甚於¶
<pb:KR4d0503_SBCK_008-13a>¶
二氏者乎甞試觀馬公之在建炎連柱大姧一斥終其身不悔¶
逮紹興權臣檀事汪公旣坐切直擯弗用趙公竟以不苟合去¶
相位貶且死至若范劉小汪公委蛇仕止之間又莫或少自撓¶
是&KR0338;焉不可奪者區區之土壌猶外物也賢師帥祗奉　徳意¶
𦍒恵斯文甚厚繄六君子之胄若士之&KR0025;葉君登斯堂者敬共¶
以承事感慕而振飭必有名人傑出其間嫓羙於前哲夫能寳¶
其不貲之軀則一物之細有不難守矣溍旣為書其㮣且道其¶
𫠦望扵諸君如此&KR0004;田之未復也劉公五世孫衍甞以已田百¶
畮代其匱汪公五世孫諠亦以已田三十畮相焉至是兩家因¶
&KR0162;其田戒子孫勿復有是抑可書巳申侯名月魯帖木而髙麗¶
人¶
　　上海縣學田記¶
<pb:KR4d0503_SBCK_008-13b>¶
上海由鎮為縣之三年縣始有學又十年學始有田又九年乃¶
改作學于縣東如千歩延祐元年冬張侯如砥来涖縣事厥旣¶
延見諸生視其居則齋廬未備也庖&KR0338;未充也按其籍則田之¶
析於郡庠若出扵是&KR0022;之寓公者&KR0010;為米不盈四百石惕焉深¶
懼士失其養而學政之弗舉謀大其規制為乆逺計而未知𫠦¶
出也上人善能者聞之請入&KR0059;田四百九十五畮有竒為學官¶
永業以佐經費侯旣納其請則白状于縣而輸劵于學主教事¶
者方君遇以為向之克有學有田不易如此而上人一念之頃¶
&KR0205;&KR0014;不愛其𫠦有以弛吾乏絶之慮是不宜使後之君子無述¶
也乃伐石来徴文為記嗟乎大道&KR0549;裂九流百家之異趨乆矣¶
是果不可同歟易稱同人于野亨而謂同人于宗吝夫與善不¶
擇其𩔖𦤺亨孰大焉施惠而不&KR0059;其黨去吝孰先焉由其通舍¶
<pb:KR4d0503_SBCK_008-14a>¶
其蔽兹𫠦以合異而為同也侯與吾&KR0025;其有取乎此矣上人亦¶
甞學於是耶土地之利其末爾&KR0060;獨嘉乎是舉也庻㡬乎吾聖¶
人之&KR0562;而有非苟同者故為原其大趣而為之記其目之細則¶
碑隂存焉¶
　　常熟州學田記¶
常熟故呉地州之西子㳺宅在焉當孔子時吴通上國巳乆北¶
學冝非一人獨子㳺以身通受業列扵七十有七人之間而其¶
言行見於記録爲甚具迨今千有七百餘年生其地而好學䏻¶
文者猶彬彬焉風氣之厚俗習之盛誠非旁州比縣之𫠦及然¶
自其為縣時已有學而𫠦占田多薄瘠以&KR0010;之不易也諸生往¶
往無𫠦仰食學校之飬頋出它州縣下弦誦之聲希闊𡨜寥前¶
後為是州若職教事者思有以&KR0073;之而未知𫠦以為計學之賔¶
<pb:KR4d0503_SBCK_008-14b>¶
老以爲州之有力而名好事莫如曺君乃相率造君以爲言君¶
欣然爲輟田之可耕者若干畮山之可樵者若干畮以佐之士¶
之群居聚食始無𫠦乏絶莫不徳君之爲而願得予文以記之¶
予聞古昔授田建學悉有成法民之爲士固不必&KR0338;扵學宫而¶
大家巨室亦不得有羡田以資施予也自先王之法壞而不可¶
復見&KR0003;者盖以爲三千之徒聚而食於孔子或又以飲食之人¶
爲子㳺氏之儒何言之無稽耶今之去孔子曰益以逺有能聞¶
布衣飬徒之事而興起焉可謂難也巳若夫爲弟子貟而蔵脩¶
息㳺於斯者皆生於子㳺之郷而得其風氣俗習之羙者也苟¶
無𦍒乎居之安食之飽而必有事焉將見其䖏也必無媿乎子¶
㳺之文學其出也必無忘乎子㳺之學道而愛人一簞一瓢不¶
足爲其儉萬鍾之禄不足爲其㤗孰得以區區飲食之細厚誣¶
<pb:KR4d0503_SBCK_008-15a>¶
君子也㢤是用弗譲而為之記以告諸来者云爾曹君名某甞¶
為某官¶
　　義烏先逹題名記¶
義烏邑庠禮殿之西南故有文昌祠宋先逹題名在焉祠廢而¶
石毀已乆至正七年春主教事者曁先逹諸公之後人始復脩¶
其祠事而買石重刻寘其中昔我¶
世祖皇帝旣定天下于一萬&KR0022;&KR0058;獻共惟¶
帝臣　特旨以宋咸淳甲戌進士第一王公龍澤為行御史臺¶
監察御史公邑人也郷大夫先生莫不動色胥慶以為科目之¶
設兹其權輿逮¶
仁宗皇帝臨御伊始承平寖乆文運之開適惟其時誕布¶
詔條光&KR0045;　祖訓著貢舉令以興賢能法行扵延祐之&KR0004;而兆¶
<pb:KR4d0503_SBCK_008-15b>¶
見扵至元之末公之用舎乃科舉廢興之㡬名不稱則無以風¶
厲乎四方蒐其缺軼而表顯之不獨為一邑之榮觀而巳矧今¶
聖天子在上稽古右文分命儒臣撰定前史因其善惡以寓勸¶
懲列傳𫠦載盡瘁事國如忠蕳宗公正色立朝如文清徐公皆¶
邑之先逹也覩其名而知感慕激發則兩公不得專羙于前而¶
後賢之踵武相接又豈止為科舉之士哉是宜有以彰千載之盛¶
際非徒可存一代之故實云爾詩曰自古在昔先民有作遺風¶
餘烈固未泯也又曰髙山仰止景行行止吾儕小子敢不勉諸¶
題名&KR0199;刻溍之曽大父左曹公實志之兹俾溍嗣書其重新之¶
&KR0010;月溍不得辤也¶
　　江淛行中書省題名記¶
昔太史公於漢之將相名臣不皆立傳而為之表悉著其氏名¶
<pb:KR4d0503_SBCK_008-16a>¶
&KR0010;月使覽者尚論其世而有以知其人後世官寺之題名實本¶
於此故雖偏州下邑無不記諸其㕔壁江淛行中書省莅治錢¶
唐五十又六年題名有記尚矣至正二年夏四月省署燬于災¶
而石亦仆今丞相適下車亟使計工程材拓故址植廣厦增崇¶
其壮觀以昭示乎等威而未及蒐遺舉墜&KR0024;題名之缺平章政¶
事康里公視事伊始命掌固考舊櫝合前&KR0535;執之氏名&KR0010;月伐¶
石而大書深刻焉令溍叙次梗槩以吿来者溍𦍒甞以文字為¶
職業而效趍走於屬部何敢以不敏辤載惟我朝稽古建官以¶
来厖臣碩輔入則保兹¶
天子而儀刑乎百辟出則正是國人而屏翰乎四方體貌之尊¶
内外均一𫠦以&KR0717;萬民之具瞻折千里之遐衝也今天下為行¶
省凡十有一而江淛當東南之都㑹生齒繁夥物産冨穣水浮¶
<pb:KR4d0503_SBCK_008-16b>¶
陸行紛輪雜集𫠦統句吴於越七閩之聚訖于海隅旁連諸蕃¶
椎結卉裳稽首内嚮挈兵民二枋而臨制於梱外事任至重非¶
元勲懋徳兩有文武莫克膺其&KR0009;丞相繇中書平章政事進位¶
端揆来鎮兹土紀綱號令煥然聿新群工庻尹奔走率職賜履¶
𫠦及咸為之改眎而易聴¶
皇上嘉其有興壞起廢之&KR0004;特𠡠詞林宗工作記并書篆以賜¶
一時&KR0535;執大臣都司僚佐亦已衣&KR0013;昭囬之光而流榮耀於無¶
極若夫題名之設盖他日表將相名臣者之權輿是冝與蘭臺¶
秘閣之𫠦纂名山金匱之𫠦儲相為經緯氏名&KR0010;月之存否𫠦¶
係甚大豈偏州下邑㕔壁𫠦記可槩論乎然&KR0060;聞温國司馬公¶
記誎院題名以為居是官當志其大舎其細先其急後其緩專¶
利國家而不為身謀有言責者固不容不事斯語充乎是道雖¶
<pb:KR4d0503_SBCK_008-17a>¶
秉&KR0038;之均任天下之重無難也則其為記又不徒取氏名&KR0010;月¶
之可見而已矧今　聖神撫運鉅人並生更進迭興均其勞佚¶
猶有虞之九官奮庸於内成周之三后恊心於外畫一之治罔¶
間後先述作之家遡觀其時而睹其餘澤之未泯指事載功垂¶
之竹帛不亦廟堂推羙譲善&KR0503;紀前人之盛心也㢤¶
　　江淛行中書省左右司題名記¶
中書之有行省行省之有左右司　國朝之制也盖自唐分三¶
省肇置都司為尚書丞轄之貳以天下之大百官之衆而任是¶
職者止扵十人其選不䡖矣攷之六典則其𫠦掌付諸司之事¶
舉正稽違省署符目執直簿以知省内𪧐直等堇堇數事而巳¶
位有常貟職有常守也今政本一歸於中書而以左右兩司為¶
元僚小大之事罔不與聞列曺&KR0122;有𫠦𨵿白得持文墨議論相¶
<pb:KR4d0503_SBCK_008-17b>¶
可否僉議旣定乃以聴都堂之裁决而署行之較之徃昔事權¶
&KR0127;重固大不侔其在行省曰郎中曰貟外郎曰都事官稱命秩¶
悉視　中朝&KR0535;士而恩數無内外之異合左右為一司以兼緫¶
乎六曹而分守無彼此之殊位序巳崇而職務尤𠟵委任之重¶
夐絶前比非清方敦實閎敏周通之材莫冝居之由是而歴從¶
班登政地者踵武相望號為&KR0535;相之儲誠要官之髙選也學士¶
大夫徃徃觀乎題名而指其顯融於時能以儁功偉烈自見者¶
侈為盛世之羙談安可無以考其去来之&KR0010;月㢤江浙行省左¶
右司重新扵災燬之餘爰命溍記其題名而刻諸廡下溍&KR0060;惟¶
古之記題名者不特以謹&KR0010;月必囙其𫠦居之位而寓規誡焉¶
今之都司上以彌綸乎相業下以綱紀乎曹務至扵邉隅之阨¶
塞閭閻之幽𨼆靡𫠦不當問非若群有司效一官守一職而可¶
<pb:KR4d0503_SBCK_008-18a>¶
以一事名言也庸叙次其設置之沿革以為之記凡𠫵贊之功¶
有可稱述而非題名𫠦能盡記者兹不得而詳焉¶
　　監脩&KR0038;史題名記¶
&KR0535;相之職掌佐¶
天子正百官於軍&KR0038;之政令無𫠦不統惟領史事則特給印章¶
别設官属而𠡠尾以之入衘重其事也昔在¶
世祖皇帝中統二年翰林學士承旨王公鶚奏請立史局纂&KR0113;¶
先朝實録及遼金二史其國史則請以右丞相史公天澤監&KR0113;¶
上悉從之至元元年始置翰林院十三年乃　制授平章軍國¶
重事耶律公鑄監&KR0113;&KR0038;史建官實始於此其後恒以上相專綜¶
監&KR0113;之務㦯並命次相則曰同監&KR0113;委任可謂重矣若稽徃制¶
詞臣史官班列不同軄掌亦異今旣合為一院而史事獨屬之¶
<pb:KR4d0503_SBCK_008-18b>¶
&KR0535;相者盖紀録天地日月之祥山川封域之分昭穆&KR0071;代之序¶
禮樂師旅之事誅賞廢置之政布在方𠕋垂于萬世其𫠦繫之¶
重非它司比抑可知也故凡大拜之後必諏吉視篆于本院㕔¶
壁固冝有其題名然自史公天澤耶律公鑄逮脫脫太傅公兩¶
入中書相¶
今天子九十年間領史事者之官位名氏&KR0010;月皆未有𫠦登載¶
於是院長謀扵寮友而訪扵中書之掌固得右丞相天澤太傅¶
公而下緫　十有　人礱石大書而深刻焉其莫得而詳者皆¶
不著亦闕疑之義也¶
　翰林&KR0038;史院題名記¶
世祖皇帝中統元年&KR0004;設翰林學士承旨官正三品至元元年¶
乃建翰林國史院而𤰅學士等官八年院&KR0155;&KR0025;二品¶
<pb:KR4d0503_SBCK_008-19a>¶
成宗皇帝大徳九年院升正二品¶
仁宗皇帝親&KR0259;御筆㸃定置立學士承旨六貟學士侍讀學士¶
侍講學士直學士各二貟皇慶元年院&KR0155;&KR0025;一品迄今遵爲永¶
制先是蒙古新字及亦思替非並教習扵本院翰林國史集賢¶
兩院合爲一仍兼起居淮領㑹同舘知祕書監而國子學以待¶
制兼司業興文署以待制兼令編&KR0113;官兼丞俱来𨽻焉其後新¶
字旣析置翰林院而復立集賢院如故今興文署已廢本院於¶
起居注㑹同舘秘書監國子學之事悉無𫠦預囬囬學士亦省¶
而亦思替非以待制兼掌之¶
今上皇帝建宣文閣而不設學士　詔以經筵崇文監皆歸扵¶
本院崇文監言其非便而止惟於學士承&KR0562;而下摘官判署經¶
筵之文移頃因纂&KR0113;后妃功臣傳又以執政兼學士承&KR0562;等官¶
<pb:KR4d0503_SBCK_008-19b>¶
而無常貟此建置㳂革之大畧也自中統至元以迄于今題名¶
乆未克立是用蒐羅故牘考其姓名資秩遷次而刻諸石庻来¶
者有考焉夫題名雖非古而唐宋以来偏州下邑莫不有記矧¶
以文學侍&KR0025;之臣於焉萃止安可覩其闕文而弗之講乎覧者¶
因其人而尚論其世則　國家之聲眀文物名公大人之遺風¶
餘烈猶可㮣見也僚属𠫵佐具于别刻者此不書¶
　　上都翰林國史院題名記¶
凡官署咸有題名記之者必述其職分之𫠦當為以寓夫官師¶
相規之意焉粤自¶
世祖皇帝作别都于灤陽一逰一豫無非事者¶
列聖相承遵為典常文武百司扈從惟謹翰林國史軄在代言¶
以施命于四方載事以傳信於萬世¶
<pb:KR4d0503_SBCK_008-20a>¶
天子出御經筵則勸講進讀啓沃　聖心退則紬繹前聞以待¶
訪問任重而地親　上𫠦識擢必勲閥近臣儒林大老與一時¶
名人魁士實侍&KR0025;之髙選非他有司比也由至治元年逮今二¶
十有七年分院題名&KR0010;各有記於其職分之𫠦當為論之𤰅矣¶
兹不復勦取舊&KR0003;而重陳之苐記其官位氏名&KR0010;月庶来者有¶
𫠦於考焉爾盖大駕以至正七年四月十九日發亰師五月¶
十二日駐蹕上亰八月十三日囬鑾院長而下除拜則書或將¶
指而行或賜告而去不悉書也經筵之職曰領曰知曰兼無專¶
官惟居翰林者獨主其文移出納故合本院與其曺屬並列于¶
左云¶
　　中書省右司題名記¶
官署之有題名尚矣覧之者問其人可以知其政故記之者必¶
<pb:KR4d0503_SBCK_008-20b>¶
本其職分之𫠦宜為以寓夫規警之意而風厲焉烏古孫公其¶
之為右司郎中也以題名未建命考諸故牘得其氏名&KR0010;月將¶
刻石于廡下未及成而出持閩中部使者節㝷復召入𠫵議中¶
書省事乃属今右司諸公緒成之而俾溍為之記溍&KR0060;惟都司¶
以彌綸省闥為職於事無𫠦不預較之舊制則唐之三省尚書¶
有左右丞管轄衆務而左司右司為之副宋之三省左右丞&KR0155;¶
為執政中書門下别設檢正之官而尚書之左司右司居其次¶
逮至我朝政本一出扵中書而丞轄檢舉之職悉歸扵左右¶
兩司其委注之專前𫠦未有也而况右司𫠦掌付受兵刑之政¶
㝡號雄緊而百工之事尤為叢𠟵豈它有司限於官守而可指¶
其職分之𫠦宜為以寓夫規警乎雖然今之任是官者皆天下¶
之選昔人𫠦謂學為&KR0535;相者也後之人覩其氏名知𫠦歆慕而¶
<pb:KR4d0503_SBCK_008-21a>¶
奮發焉則其為風厲也大矣庸弗敢辤而謹記之¶
　　上都御史臺殿中司題名記¶
天子時廵上亰則&KR0535;執大臣下至百司庻府各以其職分官扈¶
從　國朝舊典也凡公署必立題名以志其去来之&KR0010;月御史¶
臺殿中司之有題名始於至順三年率皆剡木為方板而書之¶
至正八年今殿中侍御史埜僊護都孛羅鐵木而慮其乆或蠧¶
敝乃命代以石大書而深刻焉且俾溍記其作始之自謹按漢¶
御史大夫有兩丞其一曰中丞居殿中蘭臺外𥆳部刺史内領¶
侍御史受公卿奏事舉劾按章亦謂之中執法則居殿中者實¶
右中丞之職魏以二御史居殿中察非法大朝㑹則簮白筆側¶
陛而㘴乃殿中設侍御史之始也其後殊時異制㳂革靡常在¶
唐則兼知庫藏出納宫門内事亰畿諸州諸衛兵禁而政務非¶
<pb:KR4d0503_SBCK_008-21b>¶
一在宋則三院並得言事兼察事而官守不分逮我¶
世祖皇帝至元五年肇建御史臺置殿中侍御史二貟而以殿¶
中别為一司正名舉職紏察朝儀外廷稱慶則對立於龍墀之¶
下而不與庻僚序列　大駕行𦍒則畢&KR0025;扵豹尾之中而非若¶
它官可以更休委任旣專地位復宻臣僚有𫠦敷奏無不與聞¶
而其命秩之崇品在苐四視唐宋以七品官為之重䡖之不侔¶
&KR0025;可知也自非勲賢貴胄秉清方直亮之節夙為衆𫠦嚴惮莫¶
冝當其選由是而𦤺位卿相未始乏人誠欲使来者知𫠦慕效¶
而思&KR0071;其風烈則𫠦托以昭示于永乆者&KR0154;可缺歟盖物莫夀¶
扵金石然自古及今名垂天壌與&KR0038;家相為無窮者固不獨恃¶
夫金石以為存也請以是為記可乎是&KR0010;　乘輿以五月届灤¶
陽八月囬　鑾十月甲子朔記　八卷終¶
