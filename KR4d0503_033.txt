# -*- mode: mandoku-view; -*-
#+TITLE: 金華黃先生文集
#+DATE: 2015-09-11 16:25:26.671796
#+PROPERTY: ID KR4d0503
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 33
#+PROPERTY: FILE SB04n0531-033金蕐黃先生文集-卷第三十三.
<pb:KR4d0503_SBCK_033-1a>¶
金華黄先生文集卷第三十三　續藁三十¶
　墓誌銘¶
　　江浙儒學副提舉致仕龔先生墓誌銘¶
先生諱璛字子敬姓龔氏宋鄉貢進士贈太中大夫諱炳之曾¶
孫秘閣&KR0113;撰太常少卿贈通議大夫諱基先之孫中奉大夫直¶
寳謨閣司農卿諱潗之子曽祖妣周氏祖妣葛氏並贈碩人妣¶
周氏贈冝人初太中府君以避兵自髙郵徙鎮江卒𦵏城西五¶
州山子孫因占籍為鎮江人迨先生以宦逰乆留平江又家焉¶
先生少聡敏稍長能屬文徳祐内附士大夫居班行者例遣北¶
上司農府君以列卿在遣中行至莘縣不食而卒先生悲不自¶
勝暨成人呼其弟理語之曰&KR0038;亾家破吾兄弟又少孤不能以¶
力振起門户獨不可學為儒無辱先訓乎由是共刻意扵學日¶
<pb:KR4d0503_SBCK_033-1b>¶
以微辭奥義自相叩擊其文字交視莫公崙俞公徳鄰為丈人¶
行而與戴公表元仇公逺故公長孺盛公彪為&KR0111;年友聲譽籍¶
甚人稱其兄弟曰楚兩龔以比漢之兩龔云東平徐公持淛右¶
憲節聞先生名辟寘幕下㝷舉教官&KR0663;平江之和静學道兩書¶
院山長以累考當赴吏部銓大名髙公時參預外省先生以書¶
論役法之弊公得書喜曰子有用之材持文書来我為子&KR0145;教¶
授先生謝曰執政大臣以進賢退不肖為職天下士如某者能¶
一一力致㢤誠推是心寒畯之啈公聞其言愈敬異之御史周¶
公馳鄭公雲翼交薦先生冝在館閣皆不報用例調寧國路儒¶
學教授秩滿遷主信之上饒簿以所生母&KR0253;氏憂不赴服除授¶
𡊮之冝春丞其階再轉俱將仕郎先生咲曰五十年猶故吾&KR0088;盖¶
異時以門䕃&KR0024;官亦將仕郎也在官&KR0010;餘移疾上休致之請¶
<pb:KR4d0503_SBCK_033-2a>¶
遂以&KR0025;仕郎江浙等處儒學副提舉致仕命下先生巳卒扵冝¶
春其卒以至順二年十一月十七日享年六十有六臨終猶強¶
飯正&KR0109;危坐命筆作三皇廟記俄投筆謂家人曰汝輩且去吾¶
將少休頃之氣息奄奄而逝先生家事素薄客至不問有無倒壷¶
命飲與之談前代事實娓娓不倦至為諸生論&KR0003;豪分縷析必使厭¶
𫠦欲乃巳兩持郷闈文衡號明有司門生弟子彬彬以材自見¶
稱之者不以官而曰先生云其在和静復侵田若干畝在寜&KR0038;¶
徴逋租為錢十二萬五千緡刻春秋大學等十九書以惠學者¶
而冝春之政&KR0229;均訟平部使者以為能數諉以事頋以涖治之¶
日淺其𫠦藴蓄有未悉展也娶周氏知江州徳化縣方𠦑之女¶
子男一曰魯女二適陳方夏景行孫男二曰宣曰冝女二俱幼¶
魯以其年十二月返柩扵鎮江明年五月十六日𦵏五州山先¶
<pb:KR4d0503_SBCK_033-2b>¶
墓東南若干歩奉先生子壻陳方状来謁銘状稱先生材識&KR0085;¶
以超軼古人而忠厚不自巳之情未忍斬然&KR0205;變其先世承傳¶
之舊故其為言卓&KR0646;殊絶自成一家然亦未始不&KR0025;容乎規矩¶
繩墨中晚年學益醇鋒鍔都盡其進修之實或未易淺言也嗚¶
呼苟非方&KR0025;先生之乆且親孰能知之若是歟先生𫠦著詩文¶
魯既彚次成若干卷因先生自名其齋者目之曰存悔齋槀云¶
銘曰¶
龔&KR0004;来南以士升太常司農遂世卿今孰嗣者冝春丞既仕弗¶
進用文鳴立言成家樹風聲擺落凡近趨髙明有来侁侁&KR0045;其¶
英一鑑亡矣疇依承陳辭相哀垂百齡刻諸方珉告玄扃¶
　　𡊮通甫墓誌銘¶
吳之𨼆君子曰𡊮君諱易字通甫其先當宋有起進士為京朝¶
<pb:KR4d0503_SBCK_033-3a>¶
朝官者曰仲賢始家于汴仲賢之後曰亰西提刑珦於君為五¶
丗祖南渡時卒𦵏于吴因家焉故今為平江人曽大父曰璡樂¶
其地&KR0283;沃買田築室長洲之蛟龍浦躬畊而食以布衣終大父¶
曰祐之承莭郎&KR0101;廬州都稅務父曰樞&KR0038;史實録院檢閱文字¶
皆仕而未顯至君復不樂仕進東平徐公持部使者節聞君名¶
延見與語大恱將薦之于　朝君力謝不可徐公益賢之巳而¶
行中書省署君石洞山長君乃欣然往就軄既歸卒隱弗仕即¶
𫠦居西偏為堂曰静春壅水成池周于四隅池上累石如山芰¶
荷蒲葦竹梅松桂蘭菊香草之属敷舒繚繞而其外則左江右¶
湖禽魚飛泳於烟波莾蒼間堂中有書萬卷悉君手𫠦校㝎客¶
至輒歛&KR0195;與縦飲𠟵談㽞連竟夕廼巳君丰姿秀朗毎雨止凬¶
收挟小舟以茟&KR0451;茶竈古玩噐自随逍遥容與扣舷而&KR0084;望之¶
<pb:KR4d0503_SBCK_033-3b>¶
者識其爲丗外人君少敏於斈藴積之素一彂於詩未始髙談¶
性命以師道自任至其在石洞推明𩀱&KR0280;之&KR0003;上及於考亭多¶
諸生昔𫠦未聞莫不敬服焉君𫠦爲詩有静春堂集八卷龔氏¶
子敬爲之序謂近半山而漁陽鮮于公&KR0091;其閑逺清麗稍加精¶
密少𨹧不難到其爲一時名人推重如此吴興趙公甞耴汝南¶
先賢傳𫠦記漢司徒𡊮公卧雪事冩爲圖以遺君且曰予作此¶
圖正以通甫好&KR0113;之士使之景慕其髙莭爾則君之人品固不¶
問可知君母趙氏濮安懿王八丗孫女妻奚氏子男四人長震¶
次泰次晋皆張出次騘陳岀女五人長許適金大聲未行而卒¶
次適顧天麟仲振孫顧正許徳明孫男三人孫女二人俱㓜君¶
卒以大徳十年十一月二十六日得年四十有五其年十二月¶
二十四日塟長洲東吴郷赭墩先墓之次後二十有八年是爲¶
<pb:KR4d0503_SBCK_033-4a>¶
元綂二年於是君長子震巳死泰及晋實始伐石以状来謁銘¶
泰好學而有文&KR0091;其家者也銘曰¶
居之熈熈行之施施丗非我遺我有不為寤言&KR0084;之其声也希¶
昭昭其垂表以刻辞¶
　　楊仲弘墓誌銘¶
仲弘既卒之明年溍往哭焉其友婿&KR0253;堂代致八嵗孤選之言¶
曰先人之&KR0830;非先生莫冝為銘此先人治命也敢奉以請惟先¶
生哀而許之溍不敢不諾也&KR0004;溍與仲弘不相識輒以書締文¶
字交凡五年始識仲弘後十有一年乃與仲弘同舉進士又八¶
年而仲弘死矣嗚呼其忍執筆而銘諸仲弘諱載姓&KR0045;氏其先¶
建州浦城人上距宋翰林學士文公凡十一丗曽祖有雍祖祐¶
之皆有隱徳父起潜&KR0024;京學諸生囙家于杭故又為杭州人仲¶
<pb:KR4d0503_SBCK_033-4b>¶
弘少孤事母季氏尽孝而有礼年㡬四十不仕田理問用之得¶
其文薦之行中書舉茂材異䓁不行周御史景逺強之至京師¶
俄以母丧玄賈户部國英数言其材能于¶
朝遂以布衣召入擢翰林國史院編&KR0113;官與脩¶
武宗實録書成褒賜甚厚居亡何調管領係官海舡萬户府照¶
磨兼提控案牘於是¶
仁宗在御方以科目耴天下士仲弘首應　詔登延祐二年¶
進士乙科用有官㤙例視第一人授承務&KR0048;饒州路同知浮梁¶
州事秩滿遷儒林&KR0048;寕國路緫&KR0249;府推官未上以至治三年八¶
月十五日卒得年五十有三泰㝎某年某月某日塟杭州錢塘¶
縣某郷某原娶瞿氏子男三人長即選也次遵次迪俱㓜仲弘¶
平居性和昜然於論議臧否未甞有　従皆當丗&KR0646;¶
<pb:KR4d0503_SBCK_033-5a>¶
人吴興趙公在翰林&KR0057;爱重之亟&KR0091;其𫠦爲文由是仲弘名益¶
聞諸公間盖仲弘於書無所不讀而其文壹以氣爲主毫端亹¶
亹&KR0025;横鉅細無不如其意之所欲出譬如長凬怒䑺一瞬于里¶
至於碕岸之縈折舷欹柁側亦未始有所留碍也凡所譔著未¶
及詮次以行而人多𫝊誦之溍甞評其文愽而敏直而不肆仲¶
弘亦謂溍曰子之文氣有未充者也然巳宻矣溍毎歎服其言¶
今巳矣無与共論斯事矣嗚呼而尚忍銘諸姑述其概以慰吾¶
亡友於地下云尓銘曰¶
嗚呼仲弘而止於斯孰昌其氣之死不衰&KR0278;&KR0278;其辞不屈不枝¶
有寕一宫文冡在兹過者必式考予銘詩¶
　　張弘道墓誌銘¶
弘道既沒于杭其子正&KR0170;奉柩還山隂而狀其丗序官閥来求¶
<pb:KR4d0503_SBCK_033-5b>¶
銘以塟予與道弘同對　大廷同校文江西又同校文江淅¶
未卒事而弘道移疾丐休致玄卧翔鵉佛舎竟不起悲夫尚忍¶
銘諸雖然知弘道者莫予若也銘非予將誰属弘道諱士元姓¶
張氏弘道字也弘道生䆠家而自其少時不習貴㳺子弟嬉戯¶
事稍長従郷先生黄君受毛氏詩為舉子業塲屋事廢士之志¶
于禄仕者率投牒求察舉&KR0024;儒學官弘道恬然不以動其意左¶
簞右瓢㡬四十年㑹有　詔行貢舉法有司乃起弘道使就¶
試遂以延祐二年賜同進士岀身歷將仕郎&KR0159;元路鄞縣丞従¶
事&KR0048;池州路貴池縣尹承事&KR0048;太平路緫&KR0249;府經歷用致仕授¶
承直&KR0048;同知鈆山州事　命下弘道巳卒其卒以天暦二年¶
十月二十日夀六十有四塟以至順某年某月其日墓在承務¶
郷某山之原弘道為人内秀朗而外䃼踈𫠦學務平实其居官¶
<pb:KR4d0503_SBCK_033-6a>¶
以樂易称未始求赫赫名眩流俗甞平反貴池殺人獄亦不自¶
以為功也由是吏弗忍欺而民思之却使者考其績交章以聞¶
事格不下代弘道為鄞貴池者皆弘道&KR0004;持江浙文衡時進士¶
人&KR0057;以為盛事云弘道丗越人髙祖澤宋孝宗龍飛進士由侍¶
御史諌議大夫至兵部尚書後以寳謨閣直學士食柌禄其行¶
事見髙公似孫𫠦為碑文曽祖璧通直&KR0048;簽書武安軍節度判¶
官㕔公事祖厚之承直&KR0048;温州樂清縣尉父續古將仕&KR0048;入¶
國朝以弘道官七品贈&KR0025;仕&KR0048;䖏州路&KR0159;元縣尹母趙氏知西¶
外宗正事少師不邌之曽孫女妻胡氏太府卿直敷文閣太&KR0004;¶
之孫女今以贈若封並為冝人子男一人正蒙也當以&KR0315;得官¶
未調予聞弘道垂屬纊猶力疾坐語精爽殊不乱其𫠦存必有¶
過人者然則予之知弘道抑末矣銘曰¶
<pb:KR4d0503_SBCK_033-6b>¶
樹之旣同有穫而弗𠑽不贏于躬獨以嗇終後其豐¶
　　承徳&KR0048;中興路石首縣尹曹公墓誌銘¶
公諱敏中字子訥姓曹氏衢之龍游人曽祖日新祖克已父心¶
易精於昜學今以公貴贈承直&KR0048;衢州路緫管府判官母俞氏¶
贈恭人公㓜慈祥謹言行以尚書&KR0825;門用察舉&KR0024;儒學官歷龍¶
泉永嘉两縣教諭會有　詔行貢舉法首耴江浙行省郷薦¶
登延祐二年進士第二甲&KR0013;　上㫖賜進士出身授承事&KR0048;¶
&KR0159;元路同知奉化州事公䖏事詳練而不為矯&KR0557;暇日未甞廢¶
書使者行部甚加敬焉秩滿調本路定海縣尹到官之明年春¶
多雨而夏苦旱麥爛苗槁&KR0010;大饑公竭力拯之人頼以生縣民¶
包買食塩三倍於元㑹計之数行省以公𫠦言下于轉運司减¶
其虚増之額一千七百七十餘引民力以寛丁内艱服除起為¶
<pb:KR4d0503_SBCK_033-7a>¶
承直&KR0048;寕國路緫管府推官凢所鞠問無不得其平而繫囚免¶
寒暑燥濕疾病之苦&KR0010;適大旱民乏食郡守謂公曰寕國一縣¶
饑民九萬六千命懸於旦夕聞子在㝎海救荒有法敢以諉子¶
𦍒母以軄掌拘也公聞命即行還報曰義倉徒為文具而勸賑¶
未必䏻周徧非得官倉之粟不可郡以公言上于行省為發水¶
陽倉米二萬石付公往賑之部使者大喜會宣城縣民亦以乏¶
食告乃彂錢給驛命公亟行母緩𫠦活饑民六萬六千秩滿遷¶
承徳&KR0048;中興路石首縣尹未上元統二年三月某日以疾卒於¶
家享年七十以至元元年九月二十七日塟于靈山郷麻溪之¶
原公娶鄭氏贈恭人子男二人長曰康次曰寕女二人適何某¶
黄某孫男四人長宗瑞用公&KR0315;入官今為䖏之龍泉尉女五人¶
曽孫男四人女一人宗瑞不逺数百里以書抵溍曰先大父塟¶
<pb:KR4d0503_SBCK_033-7b>¶
巳乆而冡上之石未有刻文敢以為請溍載念疇昔江浙𫠦貢¶
&KR0047;士同對於大廷者八人公与吴郡干公褎然前列溍亦以非¶
才忝預末綴及筮仕皆在海濵州縣壤地相接而溍玄公治境¶
&KR0057;宻迩數囙事過公𫉬奉咲言曽嵗月之㡬何而星離雲散■¶
之八人者惟干公與溍獨存干公以休致進官八座而公終于¶
百里宰其嗣子又不耴丗禄𦍒其孫䏻自刻厲有遺澤公殁不¶
亡也溍以後死屢甞銘吾同年之墓雖衰杇荒落何敢扵公斳¶
一言乎興懐存殁茅増感創而巳銘曰¶
予之也厚&KR0006;耴之也㢘既翔而集&KR0006;不飛而潜素乎其位&KR0006;飬¶
之以恬䏻謙必豫&KR0006;有後之占石刻可徴&KR0006;靈山巖巖¶
　茶𨹧州判官許君墓誌銘¶
茶𨹧州判官許君既卒其友危君素曽君堅奉書若状来徴銘¶
<pb:KR4d0503_SBCK_033-8a>¶
以塟嗚呼溍於君同年生也安敢以不敏辞君諱晋孫字伯昭¶
其先汳人宋南渡後徙建昌曽祖通某州團練使祖開進義校¶
尉父炎仕　國朝為欎林州儒學教授母車氏君弱冠㳺亰¶
師或介以謁趙文敏公又囙文敏徧㳺大人先生之門以薦者¶
&KR0013;　㫖&KR0024;國子斈生一時名師儒皆大竒之愽士姚公&KR0057;器¶
重焉㑹有　詔設科耴士君首以諸生擢延祐二年進士苐¶
上方好儒進士當得官者悉命𢌿便近地以寵榮其&KR0004;遇君用¶
是得建昌之南城縣丞天燈寺僧甲與乙有&KR0059;怨欲殺之既操¶
刀入其室值乙將㸑捧𫠦次米而出驚仆于地奴走救得脫甲¶
即以刀自刺連呼殺人且訴于縣獄巳具君閱其牘曰捧米復¶
䏻手殺人耶卒直之太平山中有竊浮圗氏四果之名以為教¶
者文衣髙坐日臨其徒泉南廣東慕而趍之者金帛填委𫠦聚¶
<pb:KR4d0503_SBCK_033-8b>¶
男女恒數百千人不法之状暴聞于官而吏置弗問君謂是將¶
詿誤吾民爲大姦亟列上于郡杖其首百其風遂衰凢君之䖏¶
事精敏而剛果多此𩔖藍田郷民訟争屋新城縣民訟争山皆¶
乆不决郡併以新城事諉君聞君决事平或以屋歸其主或以¶
山交相譲其䏻使民化服又如此郡守&KR0004;怒君不阿數摧沮之¶
君奉𫠦受　命書詣府曰上下相承以礼而巳某不善事上¶
官則有罪乞免玄府僚既諭止君守亦愧悔而加礼焉尋以南¶
城例不淂置丞改贑州録事其治如在南城時包銀令下君鉤¶
校物力之厚薄以應令民用不优紋錦局吏竄毀匠籍而牽聮¶
追呼濫及民伍君白干郡發架閣旧籍証之其弊以絶¶
君之政不便於巳詣部使者誣以他事郡長貳素知君率¶
以玄就明之部使者大驚訊之果誣也秩滿調湖州路長興州¶
<pb:KR4d0503_SBCK_033-9a>¶
判官未上丁車夫人憂居䘮壹用古禮服除殊無仕進意有司¶
以聞乃以茶陵州判官起君於家行及境病暍歸居乆之復以¶
病疫而卒至順三年六月六日也得年四十有五階止承事郎¶
葬以某年某月某日墓在南城某郷某原君性介特而群居踆¶
踆卑讓待儕軰如父兄與人言不苟為容恱然亦不以訐為直¶
其在&KR0047;城官&KR0492;去家近日歩出視事後雖居它官因不蓄馬市¶
薪菜自烹飪而食畧無難色權貴人有遺以美衣数襲者受而¶
弗服也君筮仕後始學于内翰臨川吴公毎以及門晚為憾其¶
為文無曼辭詭辯而多骨鯁之言詩尚醖藉未病前一月夢為¶
詩云至道難聞&KR0010;年晚聖賢不作後世亂詰旦語人曰吾詩辭¶
意甚悲殆不𩔖平生作及曽君求遺藁其家𫠦夣詩在焉嗚呼¶
其可哀也巳君妻南豐趙氏有子一人曰章&KR0004;君之季弟鼎孫¶
<pb:KR4d0503_SBCK_033-9b>¶
卒後一&KR0010;趙夫人卒又一嵗君遂卒甫四日仲弟益孫亦卒不¶
兩月而欎林府君卒今存者惟一子嗚呼是不又可哀也夫銘¶
曰¶
將聖之門政學殊科兼取其長君材則多殃慶非𩔖報施何以¶
未㝎者天君尚有子¶
　　將仕佐郎台州路儒學教授致仕程先生墓誌銘¶
先生諱端禮字敬叔姓程氏其先逺有丗序而譜牒莫詳所可¶
見者漢有海西令曾唐有太子左衛率府胄曹𠫵軍某其自鄱¶
陽徙家于鄞則由胄曹之大父珍始故今為慶元之鄞縣人㦄¶
五代至宋仕者恒弗絶曽祖振父承務郎平江府百萬倉司門¶
祖在孫通直郎知平江府常熟縣事父立郷貢進士入¶
皇朝贈&KR0025;仕郎郊仕署丞母王氏徐氏並封宜人先生徐氏出¶
<pb:KR4d0503_SBCK_033-10a>¶
也&KR0004;用舉者爲廣徳之建平池之建徳兩縣儒學教諭歴信之¶
稼軒建康之江東兩書院山長用累考及格上名中書授鉛山¶
州儒學教授秩滿遂以將仕佐郎台州路儒學教授致仕其在¶
建平興舉廢墜諸生之貧者必周給之縣尹王君起宗日率僚¶
友聴其論&KR0003;且築室赤巖上命其子楚鼇受業焉楚鼇後出入¶
䑓閣卒爲時之名人繼王君爲其縣者復倡好事之家爲買書¶
萬卷覆以傑閣永康胡先生長孺記之其在建徳増學舎以居¶
其徒盡復民𫠦占田其始至也有田三百畒比受代而去有田¶
一千畒稼軒前賢遺迹多爲人𫠦據悉按其籍奪而歸之江東¶
新𢌿院額有司奉䑓府之命選辟先生以闡教事學者翕然知¶
𫠦宗仰¶
文宗在潜邸遣近侍子弟来學賜以金幣牢醲禮遇甚至扵鉛¶
<pb:KR4d0503_SBCK_033-10b>¶
山則新其廟學豪家築室侵入仞墻内地乆莫能正先生白于¶
部使者命毀其室乃懼而請以&KR0254;田二十畒昜之鵞湖書院之¶
旁有道&KR0026;先生偶至其䖏有驢跑堂前𨻶地驅去復来黙卜之¶
曰地下果有物驢當復至巳而驢果来跑益力乃訪觀主求發¶
之得石碣十餘刻群賢像因為作群賢堂先是平章政事趙凉¶
公及王御史理甞舉先生可教國子趙御史承禧舉先生可提¶
舉儒學俱不報先生歸後郡守王侯元㳟踵門禮請先生為學¶
者師帥閫及旁郡講行郷飲酒禮皆俟先生討論而後㝎郡故¶
有宋丞相史越王𫠦置義&KR0338;以助仕族儒家昏䘮之不給自先¶
生為之督視貧者始實受其恵先生素所厚一二逹官魁士相¶
繼凋謝先生若有𫠦不樂一日拏舟遊東湖諸生載酒追及之¶
飲于中流酒半酣指𫠦卜葬地曰若豈知我之歸扵斯不及也¶
<pb:KR4d0503_SBCK_033-11a>¶
&KR0088;學問之道具在聖經賢傳吾甞述之矣真知实踐則存乎其¶
人尚懋之哉諸生爲之黯然各捧觴爲夀而歸自是多以病不¶
出乆之病加𠟵客有將上亰師者過而言别相与論宋季事娓¶
娓不倦既正冠送客顔色忽変痰氣作毉者以丹剤進先生&KR0077;¶
之曰不敢服也目巳暝而頭微偏門人樂良進曰先生頭容稍¶
偏矣復張目端坐而逝至正五年夏六月甲子也享年七十有¶
五以六年某月某甲子塟陽堂郷之陶奥娶潘氏潘爲建平望¶
族先生主教事時慕其賢而以女歸之卒因塟于建平至是奉¶
遷而合祔焉子男一人&KR0283;女四人孫男一人循理女三人盖宋¶
季之士率務以記誦詞章爲資身耴寵之具而言道學者亦莫¶
盛於此時四明之斈祖陸氏而宗楊𡊮其言朱子之學者自黄¶
氏震史氏&KR0170;卿始朱子之傳則自㬊氏淵大陽先生某小陽先¶
<pb:KR4d0503_SBCK_033-11b>¶
生某以至于史氏而先生承之黄氏主於躬行而史氏務明體¶
以達用先生素有志於當丗惜其仕不大𩔰故平生藴蓄未克¶
䆒扵設施而私淑諸人者不為無功於名教也故礼部&KR0048;中韓¶
公居仁甞斈於小陽先生其仕扵先生之郷與先生論議無不¶
脗合行省屢聘先生較文郷闈先生以為　國朝設科&KR0004;意¶
専耴朱子貢舉&KR0059;議今多違之吾往冝不合力辞不往其源流¶
本末可槩見也先生色荘而氣夷善誘學者使之日改月化而¶
仲氏太史公端學克謹師法學者嚴惮之人以比河南程氏两¶
夫子云先生𫠦著有進學規程若干卷國子監以頒于郡縣學¶
使以為學法有畏齋文集若干卷蔵于家先生塟後二年門人¶
徐仁䓁若干人相與謀俾同門生樂良奉宣文閣授經&KR0048;危素¶
之状来謁銘溍𦍒甞辱交於先生徴於状無不合乃併以平昔¶
<pb:KR4d0503_SBCK_033-12a>¶
𫠦知者論次而銘之銘曰¶
大道孔夷聖賢同趍政厖俗裂師異指殊真儒有作乃發其蔀¶
先生之傳逺有端緒左規右矩蹈夫大中居之以寛休休有容¶
道之將行夫豈弗仕委蛇進退時行時止志局於位厥施未豊¶
惟其教思垂于無窮門人謁辞論譔遺徳𢌿于方来永有矜式¶
　　南稜先生墓誌銘¶
先生姓王氏諱炎澤字威仲斈者因其别号尊之曰南稜先生¶
其先系出太原五季時自會稽徙婺之義烏者彦超官至莭度¶
使其逺孫固蚤㳺安定胡公之門登皇祐五年進士第宋三百¶
縣人耴科第自固始卒官思陽令右正言知制誥李公清臣銘¶
其墓固諸孫&KR0025;用生&KR0003;贈宣奉大夫工部尚書郭公三益表其¶
墓&KR0003;生永年喬年登紹聖元年進士第甞仕于京師而僑居扵¶
<pb:KR4d0503_SBCK_033-12b>¶
濟南後復居義烏而占籍焉終於中大夫知福州文安縣開國¶
男贈正議大夫子鑄通判嘉興府贈金紫光禄大夫鑄&KR0025;仕&KR0048;¶
嚴州司法&KR0257;軍娶陳忠粛公子直祕閣正彚之女其沒也正彚¶
誌其墓鑄子寕提舉廣東常平茶塩贈中散大夫寅歴知冝連¶
藤栁峡饒江七州積階朝請大夫喬年子濤承奉郎濤子㝢江¶
東轉運司幹官其丗序官閥見於譜牒知此餘以賞延入官十¶
有一人有通朝籍剖郡符者不可悉舉運幹則先生之高祖也¶
曽祖諱誠祖諱衛道並潜晦弗耀考諱済以景定二年應薦為¶
國子免觧進士妣葉氏軍噐監丞䕫路轉運判官蓁之孫女通¶
齋𨼆君由庚之女先生少𥊏書稍長治㪯子業頴出儕軰間運¶
去物改而場屋事廢囙淂専意&KR0677;索聖賢之微旨家庭𫠦受既¶
有其素而通齋為外大父又従徐文清公傳考亭朱子之學凬¶
<pb:KR4d0503_SBCK_033-13a>¶
声氣習之所存感發尤多而操行愈堅窮居約䖏開門授徒絶¶
口不言仕進乆之乃用部使者察㪯起爲東陽常山两縣教諭¶
迁石峡書院山長𫠦至以善教飬得士譽在石峡嵗餘即弃官¶
而歸徜徉於家林逾十寒暑至順三年八月十三日以末疾卒¶
享年八十其年十月十日塟縣南崇徳郷湖陽山先墓之次先¶
生氣䫉充&KR0646;而&KR0109;度踈暢待人一本於誠言論磊落無所隱蔽¶
莫不敬服焉爲諸生講&KR0003;務推明其大義不事支離穿鑿文簡¶
質而生於理詩極渾厚而間岀竒語不屑以雕飾求工也有南¶
稜𩔖藁二十卷&KR0004;考君無子甞鞠其族子而弗克家&KR0167;選於族¶
人得先生以爲子俾尽有其田廬之不均先業未有不囙以&KR0549;¶
者也考君賢其言卒成其志而均給焉族黨以是多之娶傅氏¶
前三十年卒先生之塟实同兆域子男二人長良玊常山縣儒¶
<pb:KR4d0503_SBCK_033-13b>¶
學教諭次良珉女三人適𫝊保許文俊𫝊復享孫男四人&KR0073;禕¶
&KR0024;&KR0004;曽孫男女三人良玉塟先生殆將两紀乃来諗於溍曰先¶
人家居教授前後及門數十百人而無顯者不杇之託非子其¶
誰頋以子方效官於中外未遑有請子既淂謝而退失今弗圖¶
懼流凬遺範日就堙没謹命次男禕䟽其行实以俟采摭而論¶
譔焉溍&KR0060;惟吾里衣冠望族莫先於王氏文献之相仍亦莫乆¶
於王氏先生引而弗替𢌿付有人見其進未見其止豈必身都¶
髙位而後爲䏻丗其家也哉溍自緫角忝預弟子列今也髮種¶
種矣唴逝者之如斯愧前聞之荒落言不䏻文而義不敢辞銘¶
曰¶
婺女之墟孝子之里以儒起家肇自王氏丗科丗禄恒不乏人¶
重珪疊組萃于一門是似是續蟬聮十葉&KR0167;抱遺經&KR0113;其丗業¶
<pb:KR4d0503_SBCK_033-14a>¶
　　　　忠墜益振如木有本如水有源教施扵郷佩衿済済¶
道之將行乃止不仕尚克有子而又有孫餘潤所蒙有材彬彬¶
趾羙于前垂休於後嗚呼先生是謂不杇¶
　　葉審言墓誌銘¶
至元元貞間部使者振㪯學校悉延致前代遺老以主教事一¶
時英俊之士咸立下風惟審言夙&KR0018;材望以弱冠之年与之並¶
登于師席衆皆羡慕焉審言頋獨恬於進耴筮仕垂四十年猶¶
俛首常調随牒逺方後耒居上者不知其㡬及審言以六品官¶
致其事而竟不得&KR0025;容享一日之安嗚呼悲夫審言姓葉氏諱¶
謹翁審言字也丗為婺之金華人曽大父大冶縣主簿邽受業¶
吕成公之門以所得扵成公者授徐文清公僑文清後為朱文¶
公門人髙第而扵大冶君執弟子禮没身不衰大父榮發&KR0055;自¶
<pb:KR4d0503_SBCK_033-14b>¶
韜晦罕与物接父霖始復以家斈&KR0059;㳤其里人故端明殿學士¶
王公埜知南康軍葉公閶咸敬礼焉仕皇朝卒官将仕佐&KR0048;婺¶
州路蘭溪州儒斈教授致仕母曹氏有賢行審言性明達而蚤¶
有知於書無不讀由家𫝊之端緒泝儒先之源委卓然自立諸¶
老無不樂与之逰舉教官歷浦江義烏两縣教諭升衢之明正¶
書院山長丁外艱服除上名銓部借授處之縉雲縣官政郷廵¶
檢丁内艱服除遷吉安之&KR0123;水州學教授秩滿調泉之晋江縣¶
主簿階將仕&KR0048;同僚有与之不合者力搆䧟之部使者雖莫䏻¶
察而心竊疑焉不及竟其事而玄後使者得審言受誣状而不¶
欲自為異同乃貰其罪而觧其軄頃之仍旧階改調婺州路司¶
獄在官五年以老請謝事授承務&KR0048;温州路同知瑞安州事致¶
仕命下審言巳以疾不起審言事親孝父子自為師友念母老¶
<pb:KR4d0503_SBCK_033-15a>¶
不可一日去左右𫠦至必侍奉以行仲弟無依贍之終身平居¶
寡欲治家有法&KR0123;㐫慶吊一遵成公家範曰吾有𫠦受之也貲¶
産素簿而室廬再厄扵災至無一椽以庇風雨僑寓說齋精舎¶
乆之乃得老屋數楹僻在東郭外教子之暇日以種蒔為事暮¶
年徙居城西北隅間得微禄不足自給䖏之晏如時&KR0025;明舊飲¶
酒賦詩陶然自適昜簀之日有書數卷田數畒而巳審言𫠦居¶
齋室扁曰四勿自號贅翁歸自泉&KR0047;又自號曲全道人𫠦為詩¶
文和昜平實無纎麗之態有四勿齋槀若干卷曲全集若干卷¶
藏扵家審言生扵宋咸淳八年四月十六日卒於今至正六年¶
十月十日年七十有五娶蘇氏文㝎公　世孫女後三年卒以¶
某年某月某日合葬扵金華縣赤松郷羅家橋之原子男三人¶
長敬之處州路慶元縣榮慶郷廵檢前卒次復之未任次泰之¶
<pb:KR4d0503_SBCK_033-15b>¶
&KR0315;&KR0024;江淛行中書省廣濟庫子女七人其五適同郡嚴弘道趙¶
嗣滋杜宏喻徳順潘繼善其二以疾在室孫男一人囝女二人¶
其一適浦江張㮒其一尚㓜審言所交皆四方名士里居之曰¶
最所友善者許文懿公謙翰林待制栁公貫太常愽士胡君助¶
禮部郎中吴君師道翰林脩撰張君樞而溍亦幸𫉬陪諸公之¶
末至是諸公多巳凋謝惟胡君與溍獨存故泰之求胡君爲之¶
狀而屬溍以銘嗚呼悲夫載念溍之少也&KR0025;先生長者詠歌¶
先王之道扵寛閑寂寞之郷將以是終其身審言力挽之岀而¶
䆠遊不遂晩通朝籍以親老請外遂納禄而歸審言適己掛冠¶
徃見之𩀱溪上渥手道舊故殊欵洽别去甫一月而審言逝矣¶
又一月而溍蒙恩錫召欲伸繐帷之一慟而不可得銘固不敢¶
以諉扵它人也嗚呼悲夫審言分教兩縣所至以教養爲務興¶
<pb:KR4d0503_SBCK_033-16a>¶
壞起廢之功&KR0057;多其在明正書院復道流冐占之田二百餘畒¶
&KR0123;水號多士教官良不昜為審言䖏之有道由是士論厭服審¶
言為廵官則能使盗息而民安為獄官則能使囚徒不失其所¶
誠可謂得其職而審言之所以不朽者不&KR0825;在是也兹不詳述¶
焉銘曰¶
有作而興載&KR0045;其英胡不&KR0108;飛徐徐吾行黽勉&KR0025;事靡愛其力¶
執虚若盈戰兢夕惕不疑扵人蹈夫危機困而能亨罔間險夷¶
皇仁在上天日照臨朱紱之来于光有耀鼔缶而歌式全吾歸¶
孰昭其昧曰有刻辭¶
　　黄彦實墓誌銘¶
彦實諱叔英明慈溪黄氏年五十有五以泰㝎四年九月某日¶
卒于鄞明年九月庚申葬餘姚之竹山溍異時與彦實㳺彦實¶
<pb:KR4d0503_SBCK_033-16b>¶
言今天下文章鉅工知我者惟伯長伯長必先我死我死子其¶
銘我伯長故翰林侍講學士𡊮文清公也溍藐焉晚岀扵文清¶
無能為役彦實乃欲以之承其乏耶而孰知溍之&KR0152;文清僅踰¶
月又&KR0152;彦實邪溍雖不敏彦實之言詎可忘耶&KR0004;¶
朝廷旣新貢舉法而塲屋事乆廢老生宿學多己物故後進之¶
士無𫠦依承則相率之彦實受弟子業凢彦實所指授取科名¶
預薦書者相望否者亦且去而&KR0024;儒學官人皆為彦實喜而彦¶
實顧不能少自貶以就有司之繩尺訖無𫠦遇合以死人又莫¶
不深悲之其知彦實者若是而已至扵彦實之所存知之者未¶
必盡也彦實之先大夫文㓗先生宋寳祐丙辰文天祥榜進士¶
&KR0018;材能尚氣節而甚䆳扵經術所著書世多有之盖先生之學¶
壹以躬行為本故其在朝著見謂忠鯁而分符握節所主舉其¶
<pb:KR4d0503_SBCK_033-17a>¶
軄業凮采凛然先生三子俱克紹其家斈而彦实最少介然特¶
立不務為苟同&KR0057;酷肖焉文清称彦实少㳺故都見丗𫠦称知¶
名人率脂&KR0330;自保祕惋恨無可与語酒酣氣雄謂海宇方宴安¶
休明冝耴天下事置念慮以入計畫否則捜抉險幽浩然為万¶
里㳺遇不遇命也未㡬泝采石上漢江而㳺荆㐮歴觀用武関¶
要荒榛廢壘猶有䏻言昔時得失益慷慨自振而𫠦見公卿大¶
夫與夫布衣之士則皆与昔交㳺者無大異於是治其居曰戇¶
庵閉門讀書益不妄交嗟乎彦实之扵天下獨以文清為知已¶
而文清之言如此彦实𫠦存固可槩見矣彼以是瑣瑣者為彦¶
实置欣戚焉何哉彦实甞為晋𨹧宣城蕪湖三斈教諭又為和¶
靖采石两院山長間以茂異遣詣中書弗果行彦实殊不以小¶
試為辱亦不以不大用為詘也彦实於經史百氏之書過目輙¶
<pb:KR4d0503_SBCK_033-17b>¶
成誦為文雋㧞偉麗意氣奔放若不可禦而要其歸弗畔於道¶
有戇庵暇筆三卷詩文&KR0258;著緫二十卷蔵于家彦实之曽大父¶
曰丗堯大父曰奉議&KR0048;一鶚父曰朝奉大夫宗正少卿震文㓗¶
盖門人&KR0059;謚云母趙氏封安人而彦实沈岀也娶岑氏先卒𠕅¶
娶王氏子男一曰祖徳女二長嫁岺可乆而夭次未行銘曰■¶
物之不齊&KR0258;糅錯岀𢙣妍喜&KR1126;干古一律徳人天㳺不物於物¶
尚無有已孰為淂失惟是浩然之死不沒磊落峥嶸軒昻突兀¶
發其遺編猶見髣髴寫以石章用告幽室¶
　　錢翼之墓誌銘¶
翼之姓錢氏諱良右丗為平江人曽大父丗昌大父恪父宗&KR0159;¶
俱未仕而大父用其仲子台州路緫管府判官宗顯㤙贈承事¶
&KR0048;鎮江路丹陽縣尹翼而不凢長益闓敏徐文貞公持淅西部¶
<pb:KR4d0503_SBCK_033-18a>¶
使者莭台州君䖏其幕下翼之因得侍公左右公見其言談舉¶
止謹飭有禮大竒之台州君同幕多名流公語之曰錢生濟濟¶
有儒者意度令親簡編必成令噐翼之亦感励自力於斈公所¶
為詩文必出以示翼之其耴重如此翼之既㳺文貞之門至於¶
前代遺老若并陽周先生淮隂龔先生當丗宗工若剡源戴先¶
生隆山牟先生永康胡先生翼之無不接其緒論中州雅望若¶
薊丘李公漁陽鮮于公暨一時賢雋之士亦皆折行軰与翼之¶
交故其聞見最為詳愽而吴興趙公巴西鄧公遇翼之尤厚数¶
引㧞之翼之殊無仕進意至大中行尚書省署翼之吴縣儒學¶
教諭翼之欣然就軄巳代去輒不復岀間居三十年安貧守約¶
未始有求於人一室蕭然坐客常滿詠&KR0084;酣嬉無虛日里中子¶
弟耒就斈亦弗拒也御史聊城周公舉翼之冝在館閣未報而¶
<pb:KR4d0503_SBCK_033-18b>¶
中書連&KR0013;¶
上㫖擇工於書者俾書農桒輯要大學&KR0283;義有司悉起翼之以¶
應令竣事薦章交上亦不報浮光王公与翼之生同嵗居同里¶
公由户部尚書𠫵預河南江北行省事念故人之存者独翼之¶
將力援之於　朝而翼之素志丘壑至是亦既老矣翼之性¶
夷曠与人交無町畦䔍於故旧往来尺牘裒輯装治惟謹時岀¶
以示人曰吾非以此衒其識人之多特於其間有情辞諄切関¶
於丗教者不可廢耳然不喜於苟同人有不善㦯面斥之以其¶
行孚於人不以為異也大叅金源王公甞問翼之曰錢氏起五¶
季有吴越子弟多在東南且丗有𩔰人君豈其裔耶翼之曰此¶
無從稽也盖某之先有甓壚沽酒者每見故書紙輒手拾聚而¶
焚之曰吾子孫其有興於文學者乎公聞翼之言&KR0055;服其質直¶
<pb:KR4d0503_SBCK_033-19a>¶
翼之晚自號江村民人囙以江村先生&KR0091;之至正四年五月八¶
日以疾卒扵家享年六十有七疾巳革猶正巾危坐秉筆作弟¶
姪書頃之而逝&KR0004;室徐氏廣徳縣尉逢吉之女無子継室丘氏¶
宋龍圖閣學士贈特進岳之曽孫承奉郎稷之女子男一人曰¶
逵女二人長適張元善前卒次適吴某孫男某女三人皆㓜逵¶
既以其月十有八日奉柩塟吴縣靈岩郷黄山徐涇先墓之次¶
而刻石誌其嵗月且遵治命以状来徴銘予辱㳺於翼之父子¶
間甚乆别玄十年而翼之&KR0205;不可作其以銘見屬望予厚矣逵¶
又好學有文䏻嗣其丗業而汲汲焉用意於不杇事予何敢辞¶
翼之有詩文&KR0258;著若干卷奎章閣侍書學士虞公巳為之序以¶
故弗論翼之於古篆𨽻真行小草無不精絶豪家貴人往往傳¶
蔵以為珎玩或有所挟而强使為之雖奉以百金弗顧也人多¶
<pb:KR4d0503_SBCK_033-19b>¶
以是敬服之而罕有論其岀䖏之大致者序而銘之庻㡬来丗¶
有以知其人也銘曰¶
由學而升不近乎名既仕而止不失乎已蔵之若虚以浮湛扵¶
里閭&KR0278;㳺卒嵗匪依𨼆而玩丗惟以求夫志欲知其人視此刻¶
文¶
金華黄先生文集卷三十三¶
<pb:KR4d0503_SBCK_033-20a>¶
