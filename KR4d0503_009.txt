# -*- mode: mandoku-view; -*-
#+TITLE: 金華黃先生文集
#+DATE: 2015-09-11 16:25:25.516091
#+PROPERTY: ID KR4d0503
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0531-009金蕐黃先生文集-卷第九.
<pb:KR4d0503_SBCK_009-1a>¶
金華黄先生文集卷第九　續藁六¶
　記¶
　　重&KR0113;紹興路儒學記¶
今上重紀至元之六年聿新庻政博求才望俾牧逺人得南陽¶
宋公以為紹興路緫管紹興古之㑹府&KR0028;决趨辦素號叢劇公¶
承命而至未遑它及首以導掦　徳意化民成俗為務下車之¶
始周視廟學覩其屋室摧圮弗治倉&KR0338;枵然貲用單竭惕焉惟¶
學校之廢是懼亟為貸&KR0059;錢以具祀事發餘粟以賦禄食其眀¶
年改元至正秋大熟於是量入為出而給其經費莭縮浮蠧以¶
資土木之役乃諭士之籍于學及民家之有力而好義者輸財¶
薦貨以助其弗&KR0071;諏日之&KR0123;掄材庀工自禮殿論堂經閣齋舘¶
周廡重門以至庫&KR0067;庖湢緫若干區仆者必起缺者必完瓴甓¶
<pb:KR4d0503_SBCK_009-1b>¶
杇墁峻整堅宻髹彤藻繢偉麗顯嚴繚以脩垣而植表通衢之¶
東西曰文眀坊公於程督&KR0134;相不憚其煩前後交賛之者教授¶
曽君汝巽徐君霖愷直學韓臨之也其又眀年春甫告訖功而¶
公去為山東轉運使郡人夏君㤗亨時教授杭學謂公之嘉惠¶
斯文不可無以昭示方来奉事状屬溍書于貞石溍忝以非才¶
預聞學政&KR0105;不敢辤&KR0060;惟　國家臣一宇内弛武而隆文由京¶
師逹于郡邑海隅徼塞四方萬里之外無不立學且慎選良二¶
千石為之師帥徳至渥也頋其廢興靡常㦯彌乆而益振㦯寖¶
就衰落而不支特係夫任其事者能知&KR0001;當務之緩急否耳兹¶
郡故有學在城北偏其徙寘今&KR0001;三易州&KR0005;乃克大備我¶
朝至元二十又七年提刑按察副使王公俁以歴&KR0010;旣深其敝¶
已極不宜苟蕳架漏徒為具文令撤而改作焉其後郡守胡公¶
<pb:KR4d0503_SBCK_009-2a>¶
元蘇公炳間甞施營葺之功未㡬&KR0186;壊逮公遂斥大其規制因¶
舊以為新&KR0005;使儒服爼豆之事永有頼以不墜其仰體¶
上意之&KR0001;嚮而悉心殫力扵職分之當為可書也已昔者魯脩¶
泮宫詩人頌之土木之羙畧而弗著苐稱之曰穆穆魯侯敬眀¶
其徳&KR0071;之曰濟濟多士克廣徳心今之土木一新矣游扵斯息¶
於斯而能充&KR0011;&KR0241;思日新其徳則公之徳衣被于後人良未艾¶
也請以是諗于同志併書而刻諸公名文瓉字子璋陪台垣儀¶
憲府踐&KR0993;滋乆其為郡多善政非學校&KR0001;&KR0028;皆不書¶
　義烏縣學眀倫堂記¶
義烏故有先聖廟在縣南宋慶暦中徙于縣東而立學以應令¶
崇寧&KR0004;命縣皆置學又徙于縣西㝷燬于㓂今廟學在縣北則¶
紹興間&KR0001;徙也其後又斥廟西地以為學而規制寖制逮入¶
<pb:KR4d0503_SBCK_009-2b>¶
國朝有司以時繕治惟謹天暦二年冬逹魯花赤鐡閭始盡撤¶
而新之奥殿邃廡夷庭穹門崇髙&KR0113;廣悉倍其&KR0199;且改作論堂¶
直廟之北墉面&KR0020;甚正而地脉&KR0046;隠隆然以起堂適㩀其脊或¶
挟宫宅地形之術審其方向謂冝避勿犯由是未及就緒而&KR0205;¶
輟工後来間有不為其&KR0001;怵者率惮於役殷費鉅㒺敢自任頋¶
假術者之言以為解閱&KR0010;滋逺莫或以動其意至正三年夏五¶
月縣尹周侯自強来涖事展謁而退覩斯堂之曁茨不施欹仄¶
敝漏殆&KR0005;覆壓問其故而為之太息亟令鳩財僝功易其已壞¶
而&KR0024;其弗具杇墁瓴甓必堅必良棟杗豐碩櫺檻顯敞飛榱歩¶
簷周于四阿左右齋序為屋十間基而未構者半完舊益新畢¶
潰于成什器之須待用無缺先賢之祠曰忠孝堂寓於廡下則¶
遷而位于廟之西南巨石偃蹇當乎前軒則因其自然輔以土¶
<pb:KR4d0503_SBCK_009-3a>¶
壤及它山之石使就平坦甃其上為杏壇脩五十尺有竒而廣¶
加其脩五之一始事於是年之冬訖役扵眀年之春主教事者¶
欲圗賢侯之績俾永勿墜爰状其實屬溍記之盖古者惟有學¶
而無廟後世㦯有廟而無學廟學之制莫備於今　詔書屢下¶
風厲作成視昔有加可謂盛矣義烏為名縣其有學亦巳乆夫¶
何一旦倐興忽廢春秋行事駿奔走執&KR0508;豆濟濟在列而考徳¶
問業羣居㳺息皆無其&KR0001;弦誦之聲希闊&KR0299;寥㡬若向之有廟¶
而無學何以廣教道稱　上旨㢤冝乎周侯鰓鰓焉&KR0241;其力而¶
不䘏於流俗也凡先王建學眀倫之本意與是&KR0022;人材風俗文¶
物之大㮣有晉&KR0092;胡公珵鄉先逹朱公如璋陳公炳及溍之六¶
世祖䖏士君&KR0001;為記論著巳詳石多不存而其文並傳於今未¶
泯溍不敢勦取前人成&KR0003;以瀆告于同志之士姑為記其顛末¶
<pb:KR4d0503_SBCK_009-3b>¶
如此俾来者有考焉¶
　　重&KR0113;釣臺書院記¶
漢嚴子&KR0092;先生㑹稽餘姚人史稱先生少與光武同逰學光武¶
即位令以物色訪之得於齊國拜諌議大夫不受去耕扵冨春¶
山按圖志是時齊為郡而未為國其遺迹巳漫不可考今建徳¶
之桐廬實冨春故地先生釣臺在焉&KR0001;謂嚴&KR0092;瀬也不獨以嚴¶
名其地而且以嚴姓其州先生髙風盛烈之&KR0001;存扵此為最著¶
崇立而表顯之使人知&KR0001;嚮慕奮發不亦為民師帥者之職歟¶
釣臺有祠剏扵范文正公作州之日而重新於蕭侯燧其有書¶
院則自陸侯子遹始更王侯佖趙侯汝歴規制乃備　國朝仍¶
其&KR0199;設師弟子貟而鄰僧怙&KR0020;悉奪其恒産以為巳有訴之於¶
官僅復其半&KR0001;食者瘠田五十畝而巳間甞入錢佃其旁官山¶
<pb:KR4d0503_SBCK_009-4a>¶
三十頃取鬻薪之竒&KR1151;以佐營繕之費豪民欲擅其利搆訟連¶
數&KR0010;不决至正元年秋緫管羅公下車首務脩眀學政偶閱其¶
牘亟命度其地之肥磽均而為二俾分佃之咸以為平而各安¶
其業山長沈元鼎方謀銖積寸累以興壞而起廢公復諭士人¶
合&KR0059;錢二千五百緡助其弗給土木之須靡不畢具元鼎㝷書¶
滿徐天麟&KR0071;之公以元鼎經畫有素留使同竟其役㑹逹魯花¶
赤髙昌公適至與公併志壹慮臨視勸相焉寮佐亦克交賛其¶
事而躬程&KR0450;之勞則縣逹魯花赤亦刺馬丹也屋以間計凡四¶
十有九完舊者曰燕居殿曰祠堂曰清風堂曰招&KR0046;堂曰客星¶
閣曰山髙水長閣曰遂髙樓曰羊裘軒曰懐仁輔義兩齋増新¶
者曰三公不換亭曰天下十九泉亭曰錦峰繡嶺亭曰東臺西¶
臺兩亭甃登臺之路而為門以識之又作門其外榜曰釣臺曰¶
<pb:KR4d0503_SBCK_009-4b>¶
冨春山庀事於是年之十月而訖役扵明年之五月寓公遺老¶
来學之士共樂其成於是馬君㤗之以書来屬溍識其&KR0010;月夫¶
以二千石之重而荷承流宣化之任&KR0001;以導&KR0045;上徳扶世覺¶
民者非可家至而户曉也本諸名教樹之風聲待其目擊而心¶
惟氣感而機悟&KR0005;有惕焉于&KR0168;不能自巳者矣諸君子蔵&KR0113;㳺¶
息於斯頋瞻江山想像儀刑聞先生之風而莫不興起尚無忘¶
賢師帥新羙之功哉若夫先生之行義與出䖏之大&KR0241;見於前¶
賢&KR0001;論述者溍不敢贅陳也髙昌公名閭爾仕于中朝歴章佩¶
監中尚卿羅公名廷玉興和人以監察御史累遷江北淮東道¶
肅政㢘訪使今由兩淮都轉運鹽使来涖兹郡云¶
　　婺州路重建府治記¶
婺為郡二百九十有四年郡始為州又七百一十有八年而江¶
<pb:KR4d0503_SBCK_009-5a>¶
南之版圗歸于職方州始為路建緫管府&KR0001;領為司縣者七為¶
州者一以其地居浙水東一都㑹異時之州&KR0492;非帥臣則部使¶
者以為治&KR0001;府署僅寓故西倅㕔之皃契局後稍徙於其西二¶
十歩歴&KR0010;滋多而繕治弗&KR0071;復就摧剥經㦄元君某以為乆必¶
益壊且其制度&KR0310;陋非&KR0001;以昭等威涖衆庶也謀撤而新之逹¶
魯花赤某公同知府事某公因諉公緫其&KR0229;事於是諏日之吉¶
徴材庀工増其址之廣三十尺深五十尺而崇稱之門廡堂室¶
為屋以間計者三十有四而增其舊者四之一其宏敞嚴邃則¶
視昔為有加經始扵元統元年夏四月落成扵冬十有二月凡¶
役費為交鈔萬五千緡一出於規運子錢而公&KR0059;不與焉盖是¶
役也由元君待人以誠而無&KR0001;欺遇事以勤而無&KR0001;憚用克底¶
于有成抑亦賢守倅能虚已以聴其&KR0001;為而又力相之故君得¶
<pb:KR4d0503_SBCK_009-5b>¶
以畢智殫慮而不愆十素也今逹魯花赤某公謂前人之成績¶
不可使掩抑而弗著命刻諸石用昭示于永乆以溍受㕓属邑¶
或者能述其構興之顛末乃以書来俾記之昔者魯脩閟宫詩¶
人頌之曰奚斯&KR0001;作紀其實也作宫者奚斯而奚斯不專其羙¶
故序詩者又以為頌僖公也溍庸敢&KR0060;取詩人之旨與序詩者¶
之意誦元君之勞而推及守倅之賢以為之記若今公視前人¶
之功不啻如已出汲汲焉圗表顯之其持心公平而不以彼我¶
為間又嗣為政者&KR0001;宜取法也&KR0186;併記焉¶
　東陽縣門樓記¶
古者國無小必為臺門&KR0001;以嚴等威重教令非苟&KR0384;崇飾而巳¶
也以為不&KR0002;是無以習民扵上下之分而壹其&KR0026;聴也古今殊¶
時郡國異體&KR0001;謂麗譙者不皆出諸侯三門之制其以樓易臺¶
<pb:KR4d0503_SBCK_009-6a>¶
或猶有取禮之以髙為貴者乎春秋譏新作南門非謂夫脩舊¶
而加其度也盖失時也東陽婺壮縣提封㡬二百里民堵至四¶
萬區不啻如古子男國縣署之大門故有樓&KR0763;仄下陋&KR0010;乆且¶
就圮丞耿君某以為是不稱古者嚴等威重教令之意爰合其¶
郷之大家俾撤而新之㝷有二尺以為基之崇参其基以為屋¶
之崇脩去屋崇五尺廣参其脩而益五尺凡脩廣視&KR0199;率加什¶
二而崇倍焉為間者五而加其舊者二焉君之惠孚于人故民¶
樂獻其力智周于物故工喜薦其伎始作於延祐二年冬十月¶
而訖役扵三年春二月又不失乎土功之時是宜舉之易成之¶
亟也學校之士咸相與言吾黨不可拱手視具乃買石而以書¶
来曰吾耿君之興壊起廢可稱述者非一而樓為大願紀成事¶
来者尚有考也溍不佞無能贊羙頌勤然&KR0060;觀是役也有禮之¶
<pb:KR4d0503_SBCK_009-6b>¶
貴而無春秋之譏能勿喜聞而樂書之㢤動而法於禮春秋則¶
夫&KR0001;冝書者兹樓云乎㢤程工屬役之凡庸可畧也¶
　義烏縣尉司記¶
清江周侯為義烏之眀年至正四年也其年春三月新建縣尉¶
因成来屬以記按圗志縣故有尉&KR0492;國朝至元間以為&KR0049;舘而¶
未及改築間甞寓治縣之東㕔終不以為便延祐&KR0004;始&KR0114;地創¶
立官署于金&KR0160;門之内旣已就緒隂陽家或言其地不利廢為¶
荆&KR0068;之&KR0163;垂三十年領尉事者僦民屋以居而莅治靡有定&KR0001;¶
吏抱文書徃来関白恒以宣泄為虞官兵散䖏閭巷阡陌間猝¶
有呼調&KR0186;爽扵期㑹愚民起而為盗事覺坐逮無&KR0001;棲寘昏暮¶
乘間&KR0060;出人尤患苦之周侯詢知其然謂是不可緩亟&KR0162;俸以¶
倡興作尉刺馬丹㝷輟俸為之&KR0071;且躬任其役縣民樂周侯之¶
<pb:KR4d0503_SBCK_009-7a>¶
㢘介而無取仁恕而有容者亦願市材甓募匠傭以效其愛助¶
之意乃諏日之吉徙郵亭在縣門之左者於其右増柘&KR0199;址建¶
㕔軒門廡為屋以間計者緫十有五自庀事至訖功凡五浃旬¶
盖周侯之下車甫十閱月而百廢具舉此其一也夫尉之為職¶
主於求盗而不能教民不為盗其為盗與否視縣政得失何如¶
耳方今　國家承平治化流洽周侯膺百里之&KR0009;又以豈弟之¶
政撫摩其凋瘵&KR0450;察姦惡驅而歸於善良椎埋搏掩之風日以¶
衰息民安其業而事益不至於尉之廷其庇庥&KR0001;及非徒循故¶
事設官府俾寮佐得以分曺而按職也昔者詩人覩召伯&KR0001;舎¶
之樹猶望其勿剪勿伐以侈無窮之思輪奐之羙居䖏攸寧不¶
止扵&KR0001;&KR0213;之樹而巳後之君子覽今&KR0001;記而一日必葺以無忘¶
周侯之徳庻㡬詩人之意乎周侯名自強字剛善以文學政事¶
<pb:KR4d0503_SBCK_009-7b>¶
知名於時它可稱道而不係於兹役者未暇殫述也¶
　松陽縣惠洽廵檢司記¶
處之松陽&KR0001;部六郷其一曰恵洽至元某年始置廵檢其地以¶
教官而假廵檢則自吾岳君始先是居其官者凡&KR0002;干人咸即¶
寓舍以為治&KR0001;卒伍散䖏墟落間緩急呼調&KR0186;後㑹期莫有以¶
為意者至治二年冬十月君寔来眀年秋某月始買地作新&KR0492;¶
為屋以間數者若干費錢若干而其什七出於君之&KR0059;槖不足¶
則其吏士洎郷之大家合力以成之又眀年冬十有二月功以¶
訖告門廡堂室器械之須靡不具完君旣諏日之吉入㩀㕔事¶
而休吏士于旁舎廼以書来曰願有紀俾後之人勿廢也夫尉¶
廵撿均以求盗為職而尉得與令長連署常治其邑中廵檢&KR0001;¶
治率在乎荒郊林莾山區海聚幽昩曠絶之境其為力眎尉難¶
<pb:KR4d0503_SBCK_009-8a>¶
矣矧處為山郡而介于甌越¶
國家&KR0004;定南服患其&KR0060;發之不時也甞選用重臣建牙分閫以¶
涖焉雖以積安日乆而椎剽之習或未盡去廵檢之為力不加¶
難乎是以来者幸其苟逭扵吏議則望望然計吾&KR0010;月而去之¶
固無以居䖏之崇為也君儒者按職甫及期枹鼔不驚而田里¶
之人甘食以安寢又能&KR0384;其餘力以樹立官府如此向之&KR0001;謂¶
難者君直易䖏之其設施之整暇何如㢤是有政焉非特土木¶
之功而已世恒譏儒者迂且憚事若君之為武夫俗吏不可少¶
媿耶為之記&KR0001;以昭作始之自亦&KR0001;以&KR0474;儒者之譏也君名自¶
&KR0113;字徳敏宋太師鄂忠武王五世諸孫今為常之宜興人¶
　　重&KR0113;廣濟庫記¶
&KR0038;朝旣取宋分命重臣行中書省事涖治其地仍即其帑藏置¶
<pb:KR4d0503_SBCK_009-8b>¶
廣濟庫以&KR3201;焉&KR0001;統郡邑&KR0010;入上供及經費之出納無&KR0001;不掌¶
庫在今杭之清湖司其事者呵護惟謹至正元年夏四月乙未¶
庫東南一里&KR0001;細人之家不戒于火延及庫門自官㕔吏舎衛¶
卒&KR0001;廬至于神祠盡毀平章政事光禄公躬率僚属&KR0450;視救止¶
之寳庫及它敖屋二十皆頼以完公謀於&KR0153;知政事道同中奉¶
公謂興壞起廢莫先於此宜有&KR0001;改作以絶非虞故丞相儀同¶
公適&KR0013;¶
上旨出臨江浙&KR0098;恊其議爰俾照磨文林郎孫三寳都鎮撫脫¶
脫度其形便以圗来上諏辰屬役因以孫君領其要按圗改作¶
焉先是貢輸始至皆暫寓于行廊必文移巳具遣官監臨乃以¶
入于内庫奸利之弊日滋且其飛榱步櫩&KR0153;差交錯遺燎&KR0001;由¶
及也遂於内庫門之西増剏敖屋十有六以候貢輸之至中設¶
<pb:KR4d0503_SBCK_009-9a>¶
架閣庫以庋簿書其東則為相府之行署與筦庫者之治&KR0492;略¶
&KR0199;址立祠以奉倉史之神䖏衛卒於外門之左右而稍更定其¶
位置撤寳庫之前軒及敖屋之行廊而悉易以方亭錮鐡為牖¶
壘甓為墉中闢大門而四旁繚以脩垣亦如之鑿三池瀦水環¶
扵其後周防備盡前&KR0001;未有孫&KR0002;述其顛末以授溍俾為之記¶
溍&KR0060;惟昔之有國家者蔵冨之&KR0001;散于列州而今也蔵冨之&KR0001;¶
聚于諸省大江以南為行省者三而土産之豐無踰扵江浙&KR0010;¶
&KR0001;入泉幣金玉織文它良貨賄待用之物以鉅萬計&KR0001;儲為甚¶
厚&KR0001;擊為甚大在禮君子&KR0005;有&KR0001;營必以廐庫先於居室釋之¶
者曰重&KR0038;用也今兹火之&KR0001;焮故宇當復者㡬區&KR0535;執大臣知¶
國用之為重而先其&KR0001;急寮屬執事之人又能力相之皆有合¶
於禮&KR0001;可記者不止土木之羙而已庀材僝功之目公牘詳焉¶
<pb:KR4d0503_SBCK_009-9b>¶
此不書¶
　　平江西虹橋記¶
㤗定元年冬十有二月庚午平江閶門外新作虹橋成古者辰¶
角見雨畢而除道天根見水涸而成梁有司之常事耳春秋之¶
法常事不書此何以書在有司常事也而此非有司之常事也¶
按郡志橋之載扵圗籍者三百五十九而爲虹橋者三其一在¶
城西&KR0002;干歩即此橋也去年夏大雨水&KR0064;溢橋居兩水之交&KR0001;¶
施材甓皆腐缺莫能與水&KR0936;一夕盡圯其地適控通衢凡徴令¶
賜予布政於方國&KR0002;奉貢輸賦脩職于亰邑者悉由是而之焉¶
執事者奔走迎勞無虚日懼舟檝不足以嚴使客則栰木以竢¶
之方謀&KR0001;以復其故而官帑不可&KR0186;發又重以其役厲民未知¶
費&KR0001;出郡民鄧文貴聞之請分家貲之半更爲石橋以利永乆¶
<pb:KR4d0503_SBCK_009-10a>¶
旣又以爲此有司者之事非細人&KR0001;得干也乃飭材用庀工徒¶
以聴要束焉事聞于府府上之行中書已而報如其請遂以八¶
月乙丑始事閱八甲子而告訖功橋之&KR0113;四百尺而其髙十分¶
&KR0113;之一五分而殺其二乃與岸等脊之廣得髙之半而趾之廣¶
加其什伍上設扶欄爲之周阹其下爲門如半月以釃&KR0519;河而¶
隄其兩垂以度輓者&KR0001;用錢以緡計者十二萬五千有竒役以¶
庸計者二萬四千有竒今緫管郭公旣率僚属觴酒橋上以落¶
其成且謂文貴編户民非有名田稍食貨殖竒&KR1151;&KR0002;它大姓比¶
川梁逵路官實領之而文貴頋能輟其衣食之餘以紓有司之¶
急不宜無以示&KR0134;相乃伐石俾溍執筆書其凡而刻焉夫以一¶
夫尸利物之功而長民者能表樹之以寓其風厲之意是皆有¶
司常事之&KR0001;不及而於法冝書者溍不得辤也傳曰一家仁一¶
<pb:KR4d0503_SBCK_009-10b>¶
國興仁一家讓一國興譲是&KR0022;之人誠知&KR0001;感發而慕效焉則¶
夫可以脩廢舉墜而出扵有司常事之外者其屢書不一書尚¶
託始於兹橋也文貴之可稱道而不繫於橋事者兹不書¶
　婺州通濟橋記¶
婺瀕谿為郡二水薄城南合流而西其&KR0020;滋大距城一里&KR0001;故¶
比舟為浮橋以逹徃来霖潦&KR0064;溢絙弱弗支舟數敗散水湍悍¶
不容篙艣成有急而冒險以進多&KR0241;覆溺西峯及菴禪師憫人¶
之病已甚謀伐石作橋以利永乆禪師名徳之重尊官大吏豪¶
商冨民莫不慕嚮之輸財薦貨狎至宣慰使合刺䚟金吾公為¶
移閩閫徴善工而授&KR0229;焉度地於浮橋西若千歩排積沙以定¶
其基布横木以實其底絫石于淵者十有三旁為兩隄中為十¶
一頓凡頓之形西正方東則小撱而剡其上以殺水怒起大徳¶
<pb:KR4d0503_SBCK_009-11a>¶
四年秋九月訖十年春三月兩隄十一頓皆集未及架木為梁¶
而禪師遷湖之道場㝷委順示寂杭㳺民沈甲㫁髮為頭陀走¶
亰師紿權貴人言我及菴弟子願假外護以畢橋事權貴人不¶
知其詐為請于　東朝旣得請南還則並縁取民財奪商人木¶
衆共患之郡長吏亦遭其&KR0466;侮而弗堪也乃發其姦陳之䑓司¶
以聞于上正其罪沒入其錢遂罷橋局而毀石頓石堅緻不易¶
動僅仆其五而止延祐元年冬十有二月也禪師之法子雪牛¶
芻公甞以橋不可廢訴於官議乆不决元統二年春部使者徐¶
公甫下車即詢民間利害當興除者有㡬友雲龍公時主西峯¶
法席亟以兹橋為言徐公矍然謂人之為民害者宜繩以法橋¶
以利人不宜因人而廢親署公櫝為申眀之未報㑹徐公入&KR0153;¶
議中書省事白於&KR0535;相執政咸以為橋梁與不急之役異¶
<pb:KR4d0503_SBCK_009-11b>¶
詔旨甚明有廢必舉無可疑者符下龍公首罄衣盂以倡興作¶
江浙行中書省旣給以前&KR0001;沒入之錢二萬餘緡行宣政院亦¶
命開壇集衆僧受具戒得香幣之資為錢五萬緡乃市大木於¶
處之遂昌募良匠於閩南江左以至正二年夏四月庀事今工¶
部尚書慶喜公前刑部尚書張公並持部使者節而来躬涖眡¶
之且輟俸金以増役費寮佐及&KR0001;部吏民佽助恐後二公復併¶
志壹慮殫其勸相程&KR0450;之勤於是諸頓悉完頓之髙去水四十¶
有一尺貫以木梁&KR0013;以石甃髙出頓上又八尺而橋成橋之脩¶
七百八十尺廣若干尺覆以屋如其脩廣楹間五十而為殿者¶
三為亭者二殿以妥&KR0026;音大士泗洲僧伽玄天上帝之神亭以¶
寘四天王因浮橋之&KR0199;名榜曰通濟其年冬十月既望張公率¶
憲府曁文武官屬以落焉伻来俾為之記古者以夏正之九月¶
<pb:KR4d0503_SBCK_009-12a>¶
成徒杠十月成輿梁有司&KR0010;一治之耳是役也遡其造端之始¶
已不啻四十年而一作一輟卒有待乎任風紀者力振舉之援¶
著令以&KR0025;事乃克就緒其廢興&KR0001;繫固非有司毎&KR0010;之常事&KR0001;¶
可㮣論夫何以措其誦羙之辭㢤昔泉州守蔡公記萬安渡石¶
橋苐叙役要而不及其它盖春秋之法&KR0001;謂直書其事具文見¶
意者也溍不佞敢&KR0060;取斯義考其廢興之故而&KR0497;記之用謹&KR0010;¶
月云爾¶
　　昌平縣石橋記¶
由都城北抵上亰其驛十有二而昌平之爲縣當其第一驛谿¶
水逕闤闠中横絶通衢霖潦&KR0064;至則水湍悍益甚人莫利涉縣¶
尹畢侯以爲昌平今畿縣　大駕時廵次舎在焉凡侍&KR0025;之臣¶
&KR0043;衛之士與夫外頒教令内奉職貢使客傳&KR0205;之徃来率由乎¶
<pb:KR4d0503_SBCK_009-12b>¶
是為長吏者&KR0154;敢弗謹廼規貨食募匠傭揆曰之吉架石為橋¶
其脩六十尺而其廣得脩四之一自始作至訖功為日若干車¶
者無濟盈徒者無厲深而民不知有役咸相與誦羙之掌其驛¶
事者宫君琪持父老之言来諗曰吾畢侯之為人素慎重雖居¶
&KR0501;縣善操蕳以御煩見謂材敏然以㢘平不苛民樂其業田里¶
安於無事用能以暇日&KR0241;力扵兹橋願有紀而附見其治行之¶
槩勒諸岸左以貽永乆古者列&KR0038;有四鄰賔客之交入其境而¶
門&KR0028;逵路廬舘川梁脩除之不時猶㦯譏其失政矧今百里之¶
郊警蹕&KR0001;臨有能勤其官敬其事而不忘乎嚴飭具備如此可¶
謂無失政矣豈徒一時興作之功有足稱道㢤庸弗辤而為之¶
書善觀政者有考於斯則它治行固可推而知也畢侯名文質¶
濟南士族其出&KR0535;也由翊正&KR0122;外&KR0024;云¶
<pb:KR4d0503_SBCK_009-13a>¶
　　婺州路新城記¶
婺在吴為東陽郡在梁為金華郡隋肇置婺州　國朝即州建¶
路設緫管府而郡城之剏始靡得而詳圗志載宋宣和四年知¶
州事范之才重築周十里基三丈面廣三之一而髙倍之舊為¶
門十有一後窒其四而存其七東曰赤松南曰八詠曰清波曰¶
長仙曰通逺西曰朝天北曰旌孝逮今二百有三十年圮壞弗¶
葺非一日矣聖人有作一視同仁八荒之内莫非我室我闥林¶
林緫緫之衆相安乎鑿飲耕食無分乎此疆爾界而皇靈&KR0001;&KR0013;¶
封守有截隠然若天險之不可&KR0092;不假参以人力也頋以承平¶
滋乆執事者習於因循忽於細微不測之變起乎倉猝中區俶¶
&KR0368;而旁州比縣民譌不寧於是行中書省用江東浙西列郡之¶
請俾治其故城而新之以俻非常謂浙東地瀕鉅海尤&KR0028;於要¶
<pb:KR4d0503_SBCK_009-13b>¶
害併下其事于帥閫令郡府相其便利而講行修築之政焉婺¶
實肅政㢘訪司治&KR0001;今副使伯嘉訥奉政公僉事秃滿鐵穆爾¶
朝列公奉議王公武曁照磨某官王君某咸以為有&KR0497;乃可以¶
無患此古之良規今之切務属緫管太中陳侯伯顔不花亟謀¶
興作僉事鐵穆迭爾奉議公適至交賛其議陳侯亦自任為已¶
責而不敢後爰頒其役于州縣州縣之長吏各率&KR0001;部之民来¶
聴要束資糧旣具匠傭旣集乃揆日以庀事大家則量地而賦¶
工中産則輸財而佐費廧落屏蔽次苐就緒然以古之言地利¶
者盖曰髙城深池今外壕堙塞城已髙而池未深也不可憚其¶
勤而諉於方来由是役既輟而復舉籍向之役&KR0001;不及者使出¶
錢為僦直募間民来即工而官給其食推求故道䟽鑿而濬滌¶
之州縣長吏則更休迭進以董其役副使公首尾親臨&KR0450;視命¶
<pb:KR4d0503_SBCK_009-14a>¶
奏差錢元丘岳與本路緫管府判官周九鼎及處州路青田縣¶
尹葉伯顔等相&KR0071;緫其工程而為之經畫&KR0134;相經歴某官某知¶
事某官某君某&KR0071;至副使公藉其佽助為多焉城之綿亘悉仍¶
其故址以尺計者一萬七千七百九十厚二㝷有四尺髙二㝷¶
有二尺以今昔之度凖之俱有加於舊縝壮雄峻則昔之&KR0001;無¶
也七門並啓扃鍵如式而西北二門皆環以甕城甃石為路脩¶
與城等絫甓為堞其崇五尺屋于門觀之上者七以謹候望屋¶
于雉堞之間者三十有六以嚴徼廵其南因大溪以為險北東¶
西三面壕之脩以尺計者八千六百二十有五廣六㝷二尺有¶
八寸深二㝷有六寸跨以三釣橋遏以三石&KR0309;壌髙水絶則列¶
樹七星樁以防其空郄屋于壕塹之旁者三十有六而棲戍卒¶
扵其中凡城之役起至正十二年春閏三月己亥訖其年秋七¶
<pb:KR4d0503_SBCK_009-14b>¶
月乙酉積日爲百有七壕之役起是年冬十月丁卯訖眀年夏¶
五月甲申積日爲百九十有八而畢潰于成居者有恃而無恐¶
徃役者以分之&KR0001;宜爲而忘其勞陳侯使叙次顚末以授溍曰¶
其爲我書而鏤諸城隅用昭示于後人溍&KR0060;惟易於萃戒不虞¶
而重門擊柝有取扵豫使莭&KR0001;莅婺爲㑹府民物萃聚殷盛叢¶
&KR0501;儆戒無虞而隂消潜弭姦覦之萌誠有不容緩者鄰境之枹¶
鼓相聞而婺獨按堵如故居安慮危思患豫防及是閒暇而汲¶
汲焉圗&KR0001;以固吾圉夫豈過計也㢤矧今風紀之司&KR0042;宣徳化¶
而人知尊　君親上撫字之官博施恩信而人樂趨事赴功且¶
&KR0005;以民心爲垣墉士氣爲樓櫓精神翕合與山川之脉絡相爲¶
流通益重金湯之&KR0020;而於地利人和兩盡之矣　國之保障永¶
永是頼嗣爲政者&KR0001;當知也可無書乎州縣分領其役者蘭溪¶
<pb:KR4d0503_SBCK_009-15a>¶
知州唐棣判官許文儼金華逹魯花赤阿速台尹徐&KR0098;益東陽¶
丞&KR0253;受益把札普化義烏尹周思㤗丞小雲失帖木兒永康主¶
簿李煦武義尹郭斌主簿陳以威浦江主簿暗都刺攝録事司¶
官楊仁張仁府僚主文墨書其&KR0229;要者提控案牘兼照磨孫彌¶
徳也¶
　　紹興路新城記¶
皇元建極四方攸同文恬武嬉踰七十載愚甿無知因乗間&KR0060;¶
出而弄潢池之兵釜中㳺魚尚假息於海瀕封豕長蛇荐肆食¶
於河洛重山浚谷野林荒墟螽屯螘聚之軰徃徃相挻而起蔓¶
延及於杭城而官府邑屋之盛麗陸海珎異之冨饒一夕而燼¶
至正十二年秋七月十日也紹興故越地杭越相距百里而近¶
譌言相驚人不自保扶携而去閭井爲空御史檄浙東廉訪司¶
<pb:KR4d0503_SBCK_009-15b>¶
分臨坐鎮之扵是僉事秃滿帖穆爾朝列公乘傳星馳而至時¶
鄰境之遺孽猶未盡殄公亟募義勇民丁佐官軍扼其要衝以¶
遏其奔突招集流散復業者一萬五千餘家士氣旣充民心亦¶
寜而未有以為籓籬之固公首輟俸貲倡衆大治其羅城聞者¶
咸歡趍之城之周廽四十五里度其當修築者四千五百二十¶
犬六尺九寸賦於有田之家俾随苗稅之髙下而&KR0241;其力相城¶
基之存否而以一丈為率粮至二十石則使因舊而繕完粮至¶
四十八石六斗則使圗新而興作粮不滿三石則令助其費每¶
民田一畒出鈔以錢計者三緡官田則减於民田而出其三之¶
一無田者則令傭工就食而仍給其直城之址厚四㝷去其厚㝷¶
有四尺以為城身之髙去其髙七尺以為城面之廣身與面俱¶
帖以石而絫甓四尺以為女墻下設戍屋五區上設廵鋪一百¶
<pb:KR4d0503_SBCK_009-16a>¶
二十五座夹城内外濵濠有路以通&KR0016;士之徃来其内有慢坡¶
以便邏卒之登降爲門者五爲水門者六皆錮以鐵而水門之¶
下半爲鐵䆫正東與東南正西與西北四門各有甕城抱其外¶
正北則爲重門以代甕城門皆架石爲洞髙㝷有六尺水門亦¶
如之上各有樓又建望亭及發號之㕔於城北隅之蕺山公以¶
門之&KR0199;名乃前代&KR0001;命更製爲新名以易之正東曰雲瑞而水¶
門在其北　里曰朝陽東南曰㑹稽而水門在其北　里曰東¶
明正西曰常禧而水門曰澄清西北曰承恩而水門曰拱辰正¶
北曰泰安而水門曰永定正南惟水門曰興利始事扵是年秋¶
八月而訖功於眀年春三月公旣令州縣專官庀其役復命緫¶
管府判官李&KR0002;愚推官錢徳誠録事判官瞿榮智爲緫制官以¶
受役要而判官髙明推官馮某王某分&KR0450;其工程書吏伯岳䚟¶
<pb:KR4d0503_SBCK_009-16b>¶
郭塤奏差張與義則廵察其勤惰而勸勞之今逹魯花赤伯篤¶
魯丁正議公&KR0004;涖郡政未遑它及獨於兹役尤盡心焉謂不可¶
無以序其成績告于後人爰命儒學教授杜易状其實而属溍¶
以記溍&KR0060;惟越扵三代爲建國東漢立㑹稽郡包跨二浙七閩¶
之境而提封益廣唐以越爲浙江東道節度使治&KR0001;後改置觀¶
察使而以越州刺史領之自是越常爲㑹府兵衛之雄強城池¶
之嚴邃悉與之稱而其地東奄溟海西界濤江南巒北阜環拱¶
森列山川形勝千古一日綢繆牖户人事聿新今之爲郡雖同¶
於支屬風紀之司則異時觀察使之任也持節&KR0001;届左控右引¶
事&KR0096;合一脉絡貫通風采振&KR0045;方面増重&KR0046;然有不可犯之&KR0020;¶
而斯人之&KR0011;莫不&KR0029;爲磐石之安豈非金湯之大者乎凡&KR0001;可¶
記不止扵平板榦程土物議逺邇揣厚薄量功命日而已庸弗¶
<pb:KR4d0503_SBCK_009-17a>¶
辤而為書¶
　　永嘉縣重&KR0113;海隄記¶
溫為郡俯瞰大海江岀郡城之後東與海合直拱北門枕江為¶
亭榜其顔曰四時萬象候舘在焉使&KR0204;&KR0001;臨長吏迎勞無虚日¶
亭之西為市區百貨&KR0001;萃㕓氓賈竪咸附趍之江滸故有大石¶
隄延袤数千尺舎舟登陸者阻泥淖不得前其俗率於隄之旁¶
為石路外出以属于舟次謂之馬頭凡為馬頭者二一以俟官¶
舸一以逹商舶云先是江水遏於沙洲由江心寺之西逆流而¶
上&KR0020;奔突莫支隄數毀繕治之費公&KR0059;交以為病至順二年秋¶
水&KR0064;溢括蒼山中被郡境&KR0275;風激海水相輔為害隄傾路夷亭¶
随仆永和塩倉亦圯水怒未已且&KR0005;破廬舎敗城郭永嘉盖郡¶
之治&KR0001;縣尹趙君大訥謂是不可緩亟議興作俾大家之役於¶
<pb:KR4d0503_SBCK_009-17b>¶
官者分任其事或輸以財或薦以力經畫勸相則身親之以潮¶
汐之盈縮有時也&KR0300;其&KR0169;而賦功焉列巨木為柱而設栿柂其¶
上内攅衆木圍之三周外施其芒以撥浪次填以石次積以瓦¶
礫而實土其中加横木&KR0497;其欹側而帖石其背以便行者隄若¶
路曁亭之址悉如之而亭亦復其故始事于三年之春二月訖¶
役于冬十一月費不益於舊而功倍焉伻来俾記其&KR0010;月溍惟¶
春秋之法有直書其事具文見意者敢&KR0060;取斯義叙次梗㮣不¶
復效近人之記事謬為䛕言以亂其實續郡乘者尚有考扵斯¶
　徐偃王廟碑後記¶
衢州徐偃王廟有韓愈氏&KR0001;為碑文其别廟在今蘭谿州者里¶
人徐畸實為之記畸辨其未甞稱王而建安&KR0061;聘儒記江山之¶
别廟直謂孔孟之徒無道偃王事者古昔帝王事蹟不載於經¶
<pb:KR4d0503_SBCK_009-18a>¶
而雜出扵傳記百家之書固多矣况偃王事見司馬遷史記范¶
曄後漢書張華博物志本末甚具至愈之文出而學者家傳人¶
誦之偃王仁義之心遂以&KR0064;白扵天下後世由愈之言可信不¶
誣也若愈者非&KR0001;謂孔孟之徒歟衢人柴某家于蘭谿既與州¶
之士民脩其祠事且摹刻愈碑文立石殿廡而属溍志其&KR0010;月¶
于下方溍&KR0060;惟湯武以仁義興偃王以仁義亡興亡雖異其為¶
仁義未始不出於心之同然是州之人誠䏻於愈之言信而不¶
疑則其&KR0241;力於神將弗懈而益䖍祥慶之来下䕃庥之&KR0001;加未¶
有止也庸附見畸聘儒之&KR0003;而論次之庻覽者得以詳焉¶
　　胡侍郎廟碑隂記¶
胡公仕宋為時名卿婺之永康實公郷邑公甞讀書方巖山中¶
殁而為神發祥其䖏宣和間封佑順侯紹興末乃賜廟額曰赫¶
<pb:KR4d0503_SBCK_009-18b>¶
靈者&KR0004;封誥命中語也佑順之號既累加以嘉應福澤靈顯極¶
于八字淳祐間遂進爵為公更號顯應㝷加正惠寳祐&KR0004;再加¶
忠佑杭之南山龍井源公墓次有顯應廟&KR0217;命在焉廟不書賜¶
額而以顯應名者因&KR0004;進封之號也公本以助　王師殄巨宼¶
廟食于一郷而其光靈無逺弗&KR0013;能出雲為風雨農人咸以望¶
&KR0010;者望於公凡村墟里社必為祈報之&KR0001;故公之别廟布滿於¶
郡境不啻數十百區其在吾烏傷之稠巖者里人方氏倡衆為¶
之也宋&KR0004;婺之第進士者自公始至其季年方氏有大冶丞應¶
龍以進士起家而族日益大其子孫相率&KR0241;力於祠事彌乆弗¶
&KR0520;者盖亦視公為郷先逹而知&KR0001;敬慕不徒效俚俗徼福於公¶
而巳廟之創造以至元二十六年重興以至正九年新廟告成¶
以記来謁於溍由公之隂佑乎斯民而變化不測有以驚動其¶
<pb:KR4d0503_SBCK_009-19a>¶
耳目者庸夫孺子皆能言之至於公之&KR0108;由一第逮事三朝七¶
握州符六持使節選曺計省㦄踐要途晚以&KR0025;官全身而退其¶
有徳扵人有功於國與夫出䖏之大&KR0241;非薦紳先生莫&KR0014;言也¶
願俻著之溍&KR0060;惟公之官伐治行有傳在魏國韓公&KR0001;修宋實¶
録而文正范公&KR0001;撰公墓誌論次尤悉謹書而&KR0140;之使刻諸石¶
且為之記其作廟之&KR0010;月附見于下方若郡志言公甞奏免衢¶
婺身丁錢民&KR0013;其賜而為之立廟則傳與墓誌皆無&KR0001;登載姑¶
俟博洽之君子而考質焉¶
　　忠簡宗公祠記¶
義烏懣寺鍾記宋名臣忠蕳宗公之文也石毀弗存已乆寺¶
僧曰直曰謐實公七世諸孫直先示&KR0299;謐今以甲乙之傳嗣為¶
住持爰輟衣盂之資購田若干畒祠公於西廡探家集得&KR0199;記¶
<pb:KR4d0503_SBCK_009-19b>¶
重刻諸石而俾溍志于下方謹按公諱澤字汝霖世為義烏人¶
元祐六年中進士第調舘陶尉歴龍㳺膠水趙城令政和三年¶
改官知莱州掖縣差通判登州忤道士得&KR0273;用事者既丐祠而¶
歸猶坐削奪羈置鎮江因&KR0114;居焉經郊恩叙復監鎮江酒靖康¶
元年以臺臣薦召對假宗正少卿充和議使公奏名不正更其¶
名計議使訖不行㑹選易河北帥守乃擢公直祕閣知磁州河¶
北義兵都緫管就遷祕閣修撰髙宗以親王奉使過磁公力止¶
之朝廷即授以兵馬大元帥公為副元帥暨髙宗正位宸極命¶
公以龍圗閣學士知㐮陽府俄徙知青州又徙知開封府遂以¶
延康殿學士為京城留守兼開封尹陞資政殿學士公方身任¶
中原之事時&KR0535;忌公者從中沮之公以憂憤成疾而薨建炎二¶
年也有&KR0562;拜公門下侍郎御營副使而&KR0205;以遺表聞詔贈觀文¶
<pb:KR4d0503_SBCK_009-20a>¶
殿學士㝷賜謚忠蕳公階正郎䘏典&KR0004;行止用侍&KR0025;恩數進四¶
官後乃以通議大夫告其第累加至開府儀同三司云公墓在¶
鎮江之京峴山而立廟於郷郡&KR0025;祀扵邑庠並著為有司之彜¶
典謐之生上距公殁二百餘年且去家為浮屠而不忘乎賢其¶
賢親其親祠事之興又禮之以義起者也溍是用序次其作始¶
之自并以公官伐之㮣系焉公平生大莭及功施于社稷者有¶
傳在國史有遺亊行扵世兹不書¶
金華黄先生文集卷第九¶
<pb:KR4d0503_SBCK_009-20b>¶
