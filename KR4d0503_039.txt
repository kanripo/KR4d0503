# -*- mode: mandoku-view; -*-
#+TITLE: 金華黃先生文集
#+DATE: 2015-09-11 16:25:26.962634
#+PROPERTY: ID KR4d0503
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 39
#+PROPERTY: FILE SB04n0531-039金蕐黃先生文集-卷第三十九.
<pb:KR4d0503_SBCK_039-1a>¶
金華黄先生文集卷苐三十九¶
　　　　　　　　　　　臨川危素編次¶
　　墓誌銘¶
　　　江隂吴君墓誌銘¶
君諱方字季仁姓吴氏世為江隂人七丗祖範大觀政和間累¶
舉八行皆不起後以慈寕&KR0159;壽恩封承務郎人不&KR0091;其官而&KR0091;¶
之必曰八行先生云甞出&KR0059;錢治郡學而授弟子業没囙祠之¶
至今不廢六世祖仲基宣和甲辰進士五丗祖閱之紹興壬子¶
進士髙祖諱某曽祖諱庠祖諱珏考諱世英並晦弗耀母曹氏¶
有子三人君其季也少受經于郷先生陸子方而扵諸子百氏¶
毉薬卜筮数術之書靡𫠦不知作詩尚理致不事雕飾然未始¶
自以為髙教其子率&KR0014;有𫠦成立其奬飾後進雖小善弗遺有¶
<pb:KR4d0503_SBCK_039-1b>¶
過輒面斥之亦無少恕里中子有𫉬罪於其父將違而去之者¶
詣君别君諭之曰生育之㤙昊天同極天可逃乎其人大悔&KR0205;¶
下拜請歸侍飬扵是父子如&KR0004;郷民有兄弟三人生五子而析¶
居者已三十年君覩其墟落整比長㓜有序語之曰吾觀汝家¶
雍睦如此&KR0154;不萃而爲一乎其人感悟曰仁人之言倍之不祥¶
遂復同居君之啓迪人多此𩔖有盗屡彂君𫠦蔵一日卒然遇¶
之隣家子也左右欲聞于官君曰吾不能薫之爲善良暴其事¶
則辱在我耳彼豈樂爲盗哉迫於貧耳竟縦遣之後果自媿而¶
改行其䏻使人化服又如此&KR0002;家非甚豊扵財而樂振人之窮¶
居者行者咸有以資之病與薬餌死與棺槥穀貴則下其直貸¶
錢而弗能償則折其劵&KR0010;饑有司勸分君自度力不足周一郡¶
乃罄餘粟以食其郷之人蔡港務官𫠦𧇊稅錢一千三百緡計¶
<pb:KR4d0503_SBCK_039-2a>¶
無𫠦出携其女粥於市君聞之悉為代輸因請以女俻給使君¶
拒弗納州官有受代貧莫䏻歸者死無地以塟君方自治壽藏¶
輟其地以𢌿之此&KR0057;為人所称道者也君自奉食無兼味而凉¶
天佳月朋簮雜集觴豆甚設雅&KR0084;&KR0300;壷尽歡而止延祐中故人¶
有知君者薦為䖏州儒學録辞不就自&KR0197;孏菴居士以示絶意¶
於仕進晚築室于家東南將徙居之俄得風痺疾稍愈而復作¶
臨終頋其子曰人孰無死古人重於得正而斃吾殆庻㡬乎其¶
毋以侈靡之物歛且毋以緇黄溷吾家泫汝䓁&KR0014;守其身而不¶
墜詩禮之𫝊則吾𫠦望也言訖而逝君生於前至元二十五年¶
正月二十三日卒扵後至元五年正月二十五日享年五十有¶
二其年三月二十六日塟順化郷黄山先墓之側娶朱氏子男¶
八人長惟誠次惟諒為伯父後次惟訓惟&KR0105;惟謹惟謨惟詵惟¶
<pb:KR4d0503_SBCK_039-2b>¶
評女三人長適常州&KR0253;龯餘在室孫男二人女二人君塟後三¶
年惟誠介趙君季文賈君彦髙納謁而言曰先人不𦍒至於大¶
故惟誠䓁遵治命速塟未及跣赱於先生長者之門以啚不杇¶
懼乆且墜逸益重不孝之罪願矝而賜之銘按事状𫠦述君平¶
生大槩多可書而惟誠之請又勤懇若是不敢以不文為觧(銘/日)¶
緊君之先以八行徴𠕅丗文科茂㤙是承君主盛時不榮以禄¶
惟行與文是似是續動人者義澤物者仁詠&KR0084;道徳為時逸民¶
有子詵詵幹父用譽載其休聲永表封𣗳¶
　　溧陽孔君墓誌銘¶
溧陽孔君既𣳚之明年其孤汝舟汝楫將奉匶以塟前期汝舟¶
俾其子惟中走錢唐以銘來屬按狀君諱學詩字文卿六丗祖¶
按自魯徙吴曽大父潜又自吴徙溧陽而占籍焉大父應祥始¶
<pb:KR4d0503_SBCK_039-3a>¶
務治生産以殖其家父庭秀以謹厚克承先業有子二人君其¶
次也至元乙亥國朝取宋之師至金𨹧寓公趙待制淮起兵溧¶
陽&KR0013;執不屈而死君年甫十有六&KR0060;自念曰彼大臣子且有位¶
序死固其𫠦&KR0214;&KR0214;之氓安知天命𫠦歸徒耴死無益也乃賛其¶
父率衆詣軍門郷井頼之以完主帥竒之因挟以北上欲薦于¶
大府俾效官使君之父適遣人以物色訪得君𫠦在君慨然曰¶
吾𫉬爲太平民終飬其父母幸矣奚以官爲懇辞得&KR0047;還君持¶
身以正家法甚嚴而濟之以㤙伯兄蚤世撫其遺孤如巳子中¶
分田廬擇其羙者授之族&KR0666;里黨之窮乏必加周䘏而不以爲¶
徳它可便於郷鄰者無不致其力大徳丁未之饑食其餓者瘞¶
其殍死者天暦巳巳荐饑亦如之且傾廪粟以𦔳官府之弗給¶
法當淂官有司將上其名于銓曹君謝曰吾以有餘&KR0024;不足尓¶
<pb:KR4d0503_SBCK_039-3b>¶
豈藉是榮吾身哉况以入粟而賞官何榮之有識者&KR0057;用敬服¶
君素剛介人有過輒面斥責即貴𫝑無𫠦避故与世多忤有誣¶
䧟以不法者平昔𫠦怨忌又旁咻而力㨈之長吏覬君有𫠦請¶
託抑弗為理君曰吾心無媿於天人惡䏻勝天㢤巳而卒淂直¶
擠之者乃自悔而君無㡬微見於辞色苐戒其子曰汝軰毋懲¶
■𫠦遭而怠於為善亦毋以家之豊而不由於禮惟勤生可以¶
継其先惟知學可以㳤其後至其子䏻自植立遂悉付以家事¶
日與賓客&KR0025;容於琹册觴豆壷矢間二子列屋而居&KR0197;南北宅¶
君往来惟意所適而安焉不以乆近為計也君甞大書性字於¶
座右謂人曰䏻循性之自然則無入而不自淂矣人因称之曰¶
性齋云君卒以至正元年二月十四日享年八十有二塟以二¶
年某月某日墓在𫠦居里陸上原先塋之次娶教氏前三十有¶
<pb:KR4d0503_SBCK_039-4a>¶
一年卒子男二人汝舟汝楫也孫男五人惟徳惟和惟中惟良¶
惟懋女四人壻曰蔡翼張濵宗應槐湯某曽孫男八人女五人¶
玄孫男一人女一人盖君平生大槩内有𫠦飬而不撓於物外¶
無𫠦慕而不累於名近乎古𫠦謂郷之善士者可銘也巳銘曰¶
君家于南由魯友分歸而求諸逺有異聞見㡬者知利物者仁¶
為而不■匪以資身惟是浩然弥乆獨存安常委順訖為全人¶
亦既有年有子有孫有銘昭之刻在墓門¶
　　樂平朱君墓誌銘¶
至正元年秋予與建徳推官李君粲同較文郷闈&KR0047;士預薦者¶
二十有八朱公仙其一也於是公遷之父殁已十有一年塟亦¶
五年矣又六年而公遷用特恩為吾婺學正奉李君所為状來¶
謁銘&KR0105;不得辞君諱以寔字寔𫝊饒之樂平人始居萬全郷之¶
<pb:KR4d0503_SBCK_039-4b>¶
石潭三徙而居永豐郷之文充族日以大至君爱金山鄊碩徳¶
里山水之勝又徙居焉其先有仕甫唐者曰兵部尚書鈞譜諜¶
散亡逸其丗次大父曰囯章生於宋李晦徳弗仕父曰君羙愽¶
學有文而多材能李公庭芝提㸃江東刑獄奉書弊迎致之將¶
授以宫力辞弗就君生十&KR0010;日記数千言十二䏻屬文十四而¶
宋亡遂絶意於仕進至元間有大浮屠領其教門事貴势熏灼¶
或謂往拜其座下一官可淂君日李公庭芝南朝正人吾父尚¶
不肯出其門下浮屠何為者&KR0088;吾𦞃不可屈也郡守周侯天𩦸¶
以書推薦于當路君掉臂弗頋周侯媿謝焉¶
國朝用科舉取士有司強起君就試一不合輒不復踐塲屋盖¶
其父子之出䖏如此&KR0004;君之少也頗務汎覧工文辞聞吴先生¶
中復以石洞之學倡於其郷与伯兄季弟征&KR0025;之㳺尽弃其斈¶
<pb:KR4d0503_SBCK_039-5a>¶
而學焉君之學&KR0057;長扵易覃思三十年著書曰六十四卦餘義¶
謂伏羲之卦止扵八文王拘菱里重為六十四而名之周公困¶
扵流言又作卦爻之辭以明之易㒷扵&KR0104;患文王周公父子事¶
同故因象而繫以事𧰼非虚設事非空言所謂以身立教也旣¶
刻其書而不輕出故時人鮮有知之者他詩文曰偶得集者若¶
干卷雖窮不自&KR0147;而言辭和適無所怨懟其自飬也厚矣此又¶
君師友源流學問之㓛可見者也君恠孝友每恨居貧無以奉¶
甘㫖凢𥙊享于家展省于丘墓必為之隕涕居家有禮妻子伺¶
其喜怒莫敢犯交朋友䖏郷黨以荘敬至教人則下其顔色而¶
誘掖之樽酒&KR0025;容抵掌談𥬇人爱之而弗敢狎也晚&KR0010;結廬田¶
野間其東北有髙山多爽氣方欲納其清華以葆遐齡俄一夕¶
夢其師告之曰明日與子講大斈誠意章自今子其脫然矣詰¶
<pb:KR4d0503_SBCK_039-5b>¶
旦占之不觧其夕遂卒至順二年十二月十日也享年六十有¶
九其葬以至元三年十二月某日墓在所居西南&KR0002;干歩君𫠦¶
自卜也娶董氏後两月䘚合葬焉子男四人長公進次公逺次¶
公迪次即公遷女一人適汪起龍孫男七人女二人予聞之孟¶
子曰人有不為也而後可以有為君父子自信特立不失身扵¶
人可謂有𫠦不為矣負其材藝而卒莫能有𫠦必為豈非有志¶
之士𫠦為歎息痛恨者乎公遷遭值盛時以文斈自&KR0108;而汲汲¶
焉圗其不杇此孝子仁人之用心也耒者詎可忽諸銘曰¶
範我馳驅大道孔夷人謂其迂捷出它&KR0302;猗欤朱君自信不疑¶
&KR0026;父之行以㓗其㱕徃而不返匪佚乎私其行其止得易之時¶
惟不有逢以卒不施尚克有子乗時&KR0108;飛進也以漸不凾不遲¶
後有㒷者監兹銘詩¶
<pb:KR4d0503_SBCK_039-6a>¶
　　　祈門李君墓誌銘¶
君諱與廉字子常姓李氏其先唐宗室廣眀之亂避地東南至¶
歙之黄墩兄弟三人祈為三族居祈門孚谿之槃田者曰鴻君¶
始祖也十丗祖秀有子六人六子而下两丗合百有二人後益¶
蕃衍遂為其郷之望君曽祖諱悛祖諱聖任父諱如深因𫠦居¶
以為&KR0197;曰盤隠宋末干戈未㝎之際里人皆頼以安母熊氏君¶
扵兄弟五人中最㓜熊氏出也生而秀異既長躬行孝悌侍父¶
疾衣不觧帯者三年父没四年而母亦殁居二親之䘮動必以¶
禮俚俗誕妄不經之&KR0003;悉屏去之葺先庐以奉其長兄而别為¶
諸兄築室乃依山結屋而居焉長兄官池之青陽徃省其疾越¶
翌日兄䘚其長子甫四&KR0010;次未睟奉寡嫂扶護其䘮以㱕次兄¶
継䘚而两庻兄亦䘚為&KR0052;紀其家亊曽無彼此之間祖墓丗逺¶
<pb:KR4d0503_SBCK_039-6b>¶
多蕪&KR0440;率族人訪求而表樹之割已田&KR0002;干畒立祠扵十丗祖¶
墓而刻其譜系䧟寘壁間族人有子孫貧乏徙它郡而人&KR0060;賣¶
其墓地者有夫婦俱死子㓜而人&KR0060;賣其田土者悉爲出力盡¶
復其舊外舅姑没撫其二子至扵成人又皆死爲立後而葬焉¶
諸姉耒寕而没者則爲治䘮而育其子嫁其女從夫逺䆠而老¶
且病者則迎㱕而爲其子納俾聀奉飬夫與子俱亡而無依者¶
生則飬之死則葬焉其䔍扵倫理𩔖如此君與人交無親踈各¶
盡其情然剛直尚氣莭臨亊果敢&KR0010;饑民相率盗&KR0145;人粟長吏¶
庸孱畏憚託故避去君以爲稍緩將滋蔓而爲亂&KR0108;身勇徃擒¶
其首𢙣餘黨皆駭散囙出所儲以賑其不能自食者人&KR0057;以是¶
称之所居有澗水出两山間架石梁其上以便行者暇日則治¶
東園蒔花卉作亭其中而扵其外䟽泉爲池搆屋其上日乃與¶
<pb:KR4d0503_SBCK_039-7a>¶
<pb:KR4d0503_SBCK_039-8a>¶
<pb:KR4d0503_SBCK_039-9a>¶
<pb:KR4d0503_SBCK_039-10a>¶
<pb:KR4d0503_SBCK_039-11a>¶
<pb:KR4d0503_SBCK_039-12a>¶
<pb:KR4d0503_SBCK_039-13a>¶
<pb:KR4d0503_SBCK_039-14a>¶
<pb:KR4d0503_SBCK_039-15a>¶
躬行孝友出乎天性由家而郷是亦爲政隨𫠦設施利興害除¶
山謳海謡化爲詩書觀順自養屏絶世事蟬蛻溷濁翛然而逝¶
重泉永閟宿草屢新發其幽光惟亻有人雲山蒼蒼遺風故在¶
昭以兹銘揚芬千載¶
　　諸曁陳君墓誌銘¶
始予爲諸曁州判官聞陳君兄弟以尚義稱其郷君兄用薦者¶
起家教授平陽州以母老辭不赴然樂與一時賢士大夫㳺而¶
君自蚤年雅志丘壑或勸以仕則應之曰吾學不如古人才不¶
如今人縱有以榮其身寧不媿扵心耶由是人莫敢強君方恬¶
然自適不以世故屑其意世亦鮮有能知之者予去官後數&KR0010;¶
偶過君𫠦居紫巖之麓君&KR0025;其兄出謁予觀君進退有禮聴其¶
言又皆質直無𫠦矯飾而扵其兄唯諾甚謹&KR0060;敬異之别後聲¶
<pb:KR4d0503_SBCK_039-15b>¶
問闊絶已十年君之壻王仲楊俄以君訃至且求予銘君墓輙¶
不讓而銘之惟陳氏自宋金華令枋始家于諸曁至君之曽祖¶
諱某祖諱良仁父諱開先三世俱不顯母馮氏有子四人君其¶
季也君諱嵩字以髙弱冠罹㓂難先廬盡毀伯兄元震仲兄元¶
凱咸没然次　孫則教授君與君同奉母命殫慮畢力掇拾殘¶
敗之餘銖積寸累再渉寒暑家乃復完割田&KR0002;山六千餘畒建¶
義莊義塾聚族人之不能自食者養之其未知學及里中子弟¶
来學者教之事聞于　朝爲下有司表其居曰義門云君事¶
母善承候顔色晨餐夕膳必極其甘旨母年六十君與教授君¶
&KR0162;宿逋之錢四萬餘緡願以増母壽母年九十有六而終君哀¶
毀骨立比免䘮酒&KR0079;不入於口教授君卒君&KR0057;悲不自勝哭之¶
曰吾同氣惟兄在耳兹兄捨我而逝自今以徃出入將誰告事¶
<pb:KR4d0503_SBCK_039-16a>¶
可否將誰取裁乎因徙居義塾大治其屋室而益以私田若干¶
畒凡教授君𫠦欲為而未遂者悉以身任之每為子姪言成立¶
之不易而戒以勿墜先訓至正二年君年七十其年五月二日¶
不疾而卒某月某日葬某郷某原娶姚氏子男三人長嘉言次¶
嘉績君以伯兄乏嗣俾為之後次嘉善女一人適王仲楊来求¶
銘者也孫男二人君為人坦易淳朴讀書不務馳聘扵文華而¶
孝友出扵天性與人交一以真實人或&KR0018;之未甞與較雖晦迹¶
不仕而行脩扵家澤施於人非果扵忘情斯世者是可銘也已¶
銘曰¶
陳望頴川實惟大姓来家於越由金華令中隠弗耀逮君兄弟¶
兄棄其官君亦不仕擇義而行嗇已&KR0073;物匪樂乎獨以私其佚¶
有煒大書表于宅里銘昭其蔵詒爾孫子¶
<pb:KR4d0503_SBCK_039-16b>¶
　　華亭黄君墓誌銘¶
始予校文郷闈華亭黄璋首以薦書北上試有司不合而歸益¶
肆其力扵學無少&KR0520;及予起自退休入直詞林&KR0013;　旨預聞¶
試事璋以再薦而来竟不偶予能得之扵二十年之先而不能¶
不失之扵二十年之後方用自媿而璋珠不以欣戚累其意蹐¶
予門再拜而言曰吾家上世未有以官業知名扵時者璋非&KR0010;¶
就學吾大父曁吾父延名師開導而&KR0346;厲之甚至庻幾躋攀分¶
寸為閭里之榮而吾大父巳不及待大父没且葬十年而吾父¶
未有以表于丘隧盖有望扵璋而璋又鄙劣不克自振無以復¶
于吾父失令弗圗懼乆遂廢缺辱賜之一言俾吾大父没而不¶
亡吾父亦有以自慰璋雖為明時棄物無憾也予竊矜其志而¶
嘉其言之有禮弗敢拒也序曰君姓黄氏諱&KR0098;恭字敬翁松江¶
<pb:KR4d0503_SBCK_039-17a>¶
之華亭縣人自曽祖昌祖原長父文榮逮君皆弗仕君為人謹¶
厚而嚴恪服食不事侈羙江南新附之&KR0004;愚民未洽於教化多¶
相率為盗君秊二十餘痛其家焚掠無遺夙夜苦心勞形期復¶
先業&KR0093;蓄粒聚家以苟完乆益充裕或有急而求假貸必如其¶
請貧不能償則折其劵與人交篤扵信義或以非理相加忍弗¶
與校性至孝母呉氏年垂百君之年亦踰七十温凊㝎省未甞¶
輙廢遭䘮致毀不嫌其過乎哀&KR0010;時子孫捧觴為壽必諭必勤¶
儉保家為務元統元年有　詔旌髙年𦒿徳之士府以名上¶
于行中書省命縣長吏詣其家表署如式御史安公為大書其¶
里門曰旌徳云君結廬先隴之側優㳺息偃旣壽而康出入動¶
作無異少壮時偶感微疾而&KR0205;弗起屬纊神識不乱大歛面如¶
生其善自持飬可知也君生於宋宝祐元年十一月十八日䘚¶
<pb:KR4d0503_SBCK_039-17b>¶
於今至元五年二月十八日享年八十有七以其年三月某日¶
塟于胥浦郷&KR0873;環里父墓西若干歩娶許氏子男一人曰鉞璋¶
之父也女一人適許庭芝孫男三人琛本君庻子命爲龯之子¶
珪無錫州新安廵檢璋以天暦二年至正四年两耴郷薦今用¶
特㤙當&KR0024;官未調女一人曽孫男三人女七人玄孫男二人女¶
一人予聞之歐陽子曰爲善無不報而遲速有時君積累之素¶
傳于𠕅丗以其時考之不爲不乆矣爲善之報果何如哉姑爲¶
之銘使刻以俟銘曰¶
繄君之先未有𩔰聞積善自躬傳子及孫既菑既播而又肯穫¶
不以無年輟而弗作其穜其稑物之不齊日至而熟食之以時¶
惟銘可徴刻此貞石告于後人用勸無斁¶
　　秦君墓誌銘¶
<pb:KR4d0503_SBCK_039-18a>¶
秦氏之先出於魯公伯禽有以公族為大夫者食采於秦以邑¶
為氏漢徙大姓实関中始家于京兆其後有仕宋政間通籍于¶
朝者於君為九丗祖建炎&KR0004;自汴都随蹕南渡囙僑居于金陵¶
故君為今集&KR0159;路之上元縣人累丗丘隴皆在上元之華墅族¶
日蕃&KR0283;殆百餘房有兄弟並&KR0574;郷薦者至今两𣲖子孫猶以大¶
小貢元房為别大父諱丗修端平中始出居郡城之報㤙坊与¶
其子三人皆晦迹弗仕其仲子諱淮英君之父也君諱士龍字¶
仲翔生於　國朝至元癸已資質魁&KR0646;自㓜凝重如成人性¶
仁厚樂易䔍孝於親待族姻有㤙接賓朋有礼&KR0057;倜儻喜賙人¶
之急郷鄰有假貸弗䏻償者不責也天暦已巳&KR0010;大祲民乏食¶
&KR0162;錢五千緡易粟以賑之江淮間有巨啇偶与君為市而遺其¶
槖金君拾而蔵之以俟日且暮啇&KR0197;泣而来曰家貲尽在是今¶
<pb:KR4d0503_SBCK_039-18b>¶
一旦失之矣君問為金㡬何商以实對君驗其数与𫠦對合即¶
㪯而归之啇請以其三之一為報君峻拒而不納識与不識咸¶
称其長者君平居衣無華飾室無嬖宠皃温氣和未甞有疾言¶
&KR0205;色至於見義勇為則毅然如烈大夫讀書務明大義教子必¶
延名師躬自執簡相与講&KR0003;論辨而訓飭焉諸子亦䏻刻厲而¶
俱有成立君晚益不出日以觴詠徜徉於山水花竹間&KR0684;然若¶
与丗相忘者金𨹧臺府𫠦涖名公大人見君莫不噐重之至正¶
辛卯某御史㪯茂異又㪯遺&KR0483;皆不應済南張公夢臣為中執¶
法遇君&KR0057;厚君自&KR0197;雷淵公為大書扁于𫠦居之堂丙戌秋次¶
子徳新由行臺書佐&KR0025;事淅東憲府欲奉安輿以行君不可已¶
丑春因謁先墓於江寕縣鳳臺西郷慨然謂長子徳基曰狐死¶
首丘不忘本也我死必塟我扵此卜兆云吉手植檜一本識其¶
<pb:KR4d0503_SBCK_039-19a>¶
䖏尋以是年五月六日卒於家享年五十有七娶某氏子男二¶
人徳基徳新也女三人長蚤夭次適王元誠㓜在室孫男三人¶
女三人二子遵治命以其年七月八日奉柩即君𫠦卜凮臺西¶
郷之大黄岡湯家山塟焉徳新既觧奏&KR0980;之職歸持服暨&KR0025;吉¶
復至淅東㑹予以老淂謝归臥林𪋤徳新以予友太常愽士胡¶
君助之状来謁曰先人生无祿仕名不登史𠕋𦵏冝有銘以昭¶
不杇敢以為請予觀宋之中葉遭值多故士大夫扈&KR0025;而南𩔰¶
融於時者固多堙㓕無聞者亦不少有如君家一門九丗以儉¶
徳自保而其流澤弥乆弗衰豈易及哉君際今　聖代諸公¶
不無望其稍出𫠦韞以應時須而君雅志恬退訖以布衣終盖¶
君之為善雖不必躬食其報而有子&KR0014;亢其宗方興未艾尚何¶
憾■銘曰¶
<pb:KR4d0503_SBCK_039-19b>¶
秦故官族由汳而昇丗有𨼆徳不居其名君生盛時可仕而止¶
薦書交馳卒不為起眄彼丘園水清木深我自樂此而有遐心¶
可欲者善孳孳朝夕積之也乆彂也不亟委祉所及承之有人¶
揚其幽光耀于無垠鳳山之原窈乎玄宅山雲下垂芘此新刻¶
　　吕君墓誌銘¶
君諱權字子義姓吕氏婺之永康人諱埜者於君為曽大父諱¶
茂者於君為大父至元間甞宰郷邑後輒𨼆弗仕父名汲母朱¶
氏君㓜習於礼度以簡静自持不妄言𥬇服用無華飾然其立¶
志果銳遇亊機警母没時生甫十三能佐父理其家益練達於¶
丗故撫弟妹&KR0057;雍睦有㤙大父深爱之指以語客曰是児他日¶
必亢吾宗㑹貢舉法行君慨然思&KR0108;拔以自見而雅不欲溺意¶
俗學聞郷先生許益之講道八華山中&KR0018;笈往&KR0025;之㳺考質玩¶
<pb:KR4d0503_SBCK_039-20a>¶
覃思或竟夕不寐儕軰推其精勤君娶胡氏有子曰炳蚤夭囙¶
以哀致疾庸毉投藥過差乆弗效泰㝎三年秋疾少間有司强¶
使就試郷闈適疾復作而上沈痾茌苒閱十四寒暑浸成衰弱¶
以天暦二年八月辛卯卒於家得年三十有八將終告其父曰¶
生不得尽人子之道死又無後請以弟機之子烜嗣父如其言¶
而命之始君自書其夢中之語曰青壁雖万里白雲只三尋莫¶
知何義至是以其年之&KR0113;短驗之若有数然君𫠦為詩文皆不¶
苟而無留槀其父卜以元統元年十一月巳酉塟君于義烏雙¶
林郷住山之原哀其有用而不試有作而不傳無以慰前人之¶
望自誌其壙累数百言猶以為未&KR0085;復俾子即其&KR0590;石系以刻¶
辞予雖不及識君而辱与其父有雅故知其言良信乃掇耴誌¶
𫠦述序而銘之銘曰¶
<pb:KR4d0503_SBCK_039-20b>¶
受材之羙&KR0006;逢時之昌良工範我&KR0006;㳺夫康荘嗇不使年&KR0006;遏¶
而莫揚訊之故老&KR0006;我夢何祥昭囬在上&KR0006;草木承光隕珠重¶
泉&KR0006;幽幽其蔵父老子㓜&KR0006;天之蒼蒼孰紓其哀&KR0006;薦此石章¶
<pb:KR4d0503_SBCK_039-21a>¶
　　魏郡夫人偉吾氏墓誌銘¶
至正元年四月二十日今吏部尚書偰&KR0530;䔍公之夫人卒壽四¶
十有一以某年某月某日塟于溧陽州某郷某山之𪋤尚書既¶
親志于幽堂其子偰伯僚遜䓁復以尚書之命求予銘掲諸封¶
隧用昭示于後人予辱与尚書有同年之雅故不敢以不文為¶
觧謹按夫人諱月倫石䕶䔍字順貞系出偉吾氏曽祖諱雍吉¶
脫忽倫由雍&KR0123;脫忽倫而上丗仕本國祖諱脫烈事¶
丗祖皇帝為功徳使以勞績&KR0013;褒錫甚厚桑葛秉政嫉其&KR0014;而¶
惡其不附巳誣&KR0799;以罪遂遇害考諱八里麻吉而底資善大夫¶
福建道宣慰使都元帥妣㢘氏中書右丞布魯迷失海牙之女¶
夫人生而聦慧稍長&KR0014;知書誦孝經論語女孝經列女傳甚習¶
見前史𫠦記女婦貞烈亊必𠕅三復讀而歎慕焉年十七歸于¶
<pb:KR4d0503_SBCK_039-21b>¶
偰氏偰氏本突厥之貴戚自唐以来丗相&KR0646;吾氏遂為其國人¶
尚書之曽大父曰荘蕳公岳璘帖穆尓大父曰忠&KR0598;公合刺普¶
華父曰忠㐮公偰文質仕　皇朝咸至大官偉吾氏之國实¶
古高昌地忠㐮以上丗甞居偰輦傑河因以偰為姓示不忘乎¶
&KR0004;也其在高昌最為鉅族而夫人出自名閥以㳤徳克配君子¶
事其姑高昌郡太夫人尽孝甘毳温&KR0565;無不曲致其誠䖏妯娌¶
雍睦无間言率群婢治絲枲与凡女工之事必以身先之太夫¶
人甞曰新婦孝順吾將就汝終老焉尚書起進士由太常出為¶
西䑓御史夫人獨留大都天暦之&KR0004;两京軍旅並起朝貴多以¶
疑似𫉬罪妻子莫䏻自保関右道阻音問不通夫人日夜&KR0197;泣¶
以㓜子属諸保姆曰脫有不虞汝䓁各圖生全以撫育　児吾¶
惟以一死報𫠦天耳尋挈家而南及尚書迁南䑓御史夫人侍¶
<pb:KR4d0503_SBCK_039-22a>¶
太夫人居髙郵俱病疫夫人力疾躬視粥薬太夫人竟不起夫¶
人晨夕號慟声徹閫外春秋&KR0113;其時亊哀慕如&KR0004;䘮尚書岀僉¶
廣東憲司亊弹劾無所避忤大臣意觧印綬徑去与夫人至江¶
東時忠㐮方買地於溧陽州永成郷沙溪之上奉忠愍而下六¶
䘮以昭穆序塟竣亊㪯酒以祝曰新婦佐吾児生亊塟𥙊孝敬¶
不怠願新婦有子有孫皆如新婦吾宗尚有頼焉未㢤夫人属¶
疾不脫茵席者五年日訓其子曰吾鞠育汝䓁良不易吾病乆¶
且死汝曹務强斈力行兄弟和睦母聽婦言母蓄&KR0059;財吾見恃¶
才驕傲耴敗者甚多汝䓁䏻以爲戒吾瞑目無憾矣継而忠㐮¶
即丗夫人起治䘮亊如未病時由是病増𠟵親黨来候問猶以¶
温言𢠢之叩以遺命𥬇而不荅臨終精爽不乱夷然而逝夫人¶
&KR0004;以尚書貴封樂安縣君進封南昌郡君今追封魏郡夫人生¶
<pb:KR4d0503_SBCK_039-22b>¶
男十人長即偰伯僚遜　御位下速古而赤登至正五年進士¶
第今正端本堂正字次偰理台國斈生今為豊&KR0085;倉使次偰帖¶
該郷貢進士今為翰林&KR0038;史院譯史次偰徳其¶
今上皇帝潜邸速古而赤次偰吉思次偰弼次偰賚皆&KR0038;斈生¶
餘早夭女三人懿寕許嫁㢘咬咬平章政亊大師恒陽文正王¶
&KR0025;曽孫也餘亦夭孫男四人長壽延壽海壽山壽女三人尚㓜¶
銘曰¶
&KR0666;聮之盛詩詠碩人婦功婦徳莫得而聞夫人之先為&KR0038;近臣¶
于歸有家顯顯相門&KR0025;夫而貴正位小君匪矜其儀翟茀朱幩¶
英華外彂黄裳之文音容未逺声猷具存孰揚其名子孫振振¶
授予彤管寫兹蒼珉¶
　　頴川郡太君江氏墓誌銘¶
<pb:KR4d0503_SBCK_039-23a>¶
故贈中順大夫同僉通政院事騎都尉追封潁川郡伯陳公諱¶
芹之夫人江氏諱爱其先燕之宦族夫人秊十七归陳氏陳氏¶
丗居温之永嘉通政府君之曽祖贈秘書卿永嘉郡安恵公諱¶
景彦曽祖妣永嘉郡夫人王氏祖贈集賢斈士永嘉郡恭僖公¶
諱春祖妣永嘉郡夫人楊氏考贈大司徒温國康順公諱自中¶
妣温國太夫人楊氏温公之兄宜中為宋丞相悼宗社之淪覆¶
棄官浮海去而温公以大都𥆳府行軍司馬屯分氷関亦執節¶
以死五子存者三人長即通政府君次曰萍次曰葭皆育于外¶
家婺之蘭溪楊氏江南臣附楊氏以三子归于京師葭先卒萍¶
寝長歴事¶
成宗¶
武宗¶
<pb:KR4d0503_SBCK_039-23b>¶
仁宗三朝為銀青榮禄大夫大司徒宣政使故通政府君先三¶
丗以司徒貴𩔰&KR0013;褒崇通政府君未及仕而&KR0205;卒夫人所生子¶
曰爱穆柯蚤以門功入備𪧐衛受知¶
今天子由奉直大夫大都㽞守司判官遷朝列大夫副留守乃¶
用著令追命通政府君以今官階勲爵而夫人&KR0025;封潁川郡太¶
君夫人㓜秀慧善女工䏻誦孝經論語孟子而知其大義事通¶
政府君甚恭謹居䘮無違礼撫其孤慈而嚴毎謂陳氏故&KR0535;相¶
家不冝令子弟廢學至粥簮珥延師以教之治家有法内外無¶
間言平居刻意於&KR0394;典日誦法華金剛諸經&KR0660;居後以靡他自¶
誓囙断𩬊為比丘尼事聞　宮掖賜名净行俾祝𨤲於内祠&KR0010;¶
給衣粮及侍&KR0025;者五人至正八年冬十一月俄感微疾九年夏¶
五月疾亟遂以其月二十五日終于京師安冨坊之寓舎壽¶
<pb:KR4d0503_SBCK_039-24a>¶
十有三子男一人即爱穆柯女一人曰娟亦為比丘尼居禁¶
司徒有子曰達㓜孤夫人鞠之如巳子至是同爱穆柯奉柩至¶
南卜以十年春二月某日合塟于蘭溪某郷某原通政府君之¶
兆&KR0004;夫人屬疾　朝廷宣毉診視相継於道扵其塟也¶
上命賜&KR0608;楮幣五千緡　中宫𫠦賜半之前塟爱穆柯使達以¶
状来曰維吾母生有㳤徳克配君子遭家多難而䏻曲全婦道¶
陳氏之不墜其宗者吾母实有力焉不可無以昭示于後嗣𦍒¶
序而銘諸溍不敢辞謹摭状𫠦述為之銘曰¶
猗欤夫人来嬪相門温國之子司徒維弟乃扵其間不有膴仕¶
九原莫作舟移扵壑藐兹遺孤其將焉託夫人守義断𩬊自擔¶
保之育之俾承先志遹觀其成克有列位假宠䟽榮夫人是&KR0574;¶
翟茀以朝日侍内廷弗居其有委命真垂順𡨜而逝不留不䖏¶
<pb:KR4d0503_SBCK_039-24b>¶
哀動中宸訃聞當宁䘏典所加便蕃錫予灵輀南邁塟従夫君¶
銘以昭之刻于貞珉¶
　　宜人賀氏墓誌銘¶
故江南諸道行御史䑓&KR0101;察御史杜公之配曰賀氏以㤙封宜¶
人有子曰凱為察院書吏囙就飬於金陵至正八年九月二十¶
六日卒于寓舎年七十有二凱䓁奉柩塟于城西仍自東里啓¶
御史公之殯合窆焉爰以書及新安唐君之状来謁於予曰凱¶
忝承先人之遺祉𫉬従事於臺府休沐之日吾母必切切以先¶
人平昔貞白之操加荣励焉凱之無𫠦肖似而不至大缺失者¶
吾母伸先人之教𫠦致也今吾母已矣不可無以垂示後嗣願¶
𢌿之銘按状賀氏兾寕之榆次人先丗俱晦迹弗耀宜人生有¶
㳤徳稍長能誦四書年二十父母擇所宜与得御史公而归焉¶
<pb:KR4d0503_SBCK_039-25a>¶
御史公諱質字文羙與賀氏之家居同里少孤&KR0014;自植立&KR0018;材¶
氣而䔍於斈以莭義自期見称諸公聞其教授扵郷學者多&KR0018;¶
笈而至宜人主中饋尊賢礼下舉中其度而不過乎　每以不¶
逮事舅姑為憾&KR0010;時佐御史公&KR0113;其祀事惟謹御史公之伯父¶
伯母俱在堂冝人奉之甚至䖏妯娌以和諸姑及笄而貧不能¶
嫁則脫簮珥發筐篋以与之無所斳宗黨有困乏必厚其周給¶
里中㛰姻失時者數家資其助&KR0057;多其考弟慈天性然也御史¶
公用集賢大學士郭公御史中丞兾公薦召為翰林國史院編¶
&KR0113;官㑹京師大疫猶子某證危甚家人懼傳染莫敢近宜人曰¶
死生有命詎忍坐視其斃&KR0088;乃躬治粥藥調䕶之訖頼以安御¶
史尋入為椽中臺歴燕南河北山南江北兩道憲司&KR0052;歴遂拜¶
御史之命宜人之族有来謁者輒心之曰杜君以文學起家以¶
<pb:KR4d0503_SBCK_039-25b>¶
㢘介耴知王公大人勿以我故損其名夫名猶水也覆則不可¶
収矣𦍒无訝焉人服其有識御史公在官&KR0010;餘終于位宜人攀¶
號屡絶不數日𩬊尽白&KR0660;居去郷井逺雖食貧而教其子不廢¶
皆至于成人&KR0004;冝人归御史公未㡬囙宴集淂金&KR0107;於座隅遣¶
徧詣𫠦親問誰所遺母黨王氏方疑其侍婢箠之幾死&KR0107;出婢¶
乃免家童執烛誤𤑔紙帳諸子怒曰明當撻汝冝人亟呼来前¶
撻而諭之使去曰奴軰愚騃不即撻竟夕&KR0178;怖必生他故其慮¶
事之逺如此冝人方無恙時凱忽語人曰夜夢地震而室傾坤¶
道母象也兆見於夢奈何既而冝人果遘疾凱忘食廢寝衣不¶
觧帶㡬两月疾竟不可為臨終戒諸子謹守先訓而勉諸孫以¶
力學且令居䘮勿用俗礼言畢而逝子男四人長矩用&KR0315;入仕¶
今為某官次倫婪鳳州儒學正前卒次即凱由江東福建浙東¶
<pb:KR4d0503_SBCK_039-26a>¶
三憲司書吏升居察院次愚汀州路寕化縣北安砦廵檢女三¶
人皆早卒孫男七人女三人唐君之言曰丗有賢如御史公而¶
不淂冝人之賢以嫓其徳者十百也以御史公為父冝人為母¶
而不淂如凱之賢子以趾其羙者千万也予是用考其三従而¶
淂其可銘者而銘之銘曰¶
内言不出孰淂而称&KR0026;夫𫠦従善乃可名惟時令㳤相其夫子¶
恪共憲度正直是&KR0130;教誨尓子不替其承乃纂其緒乃鴻其声¶
作為銘詩用垂貞則表于丘墳昭示罔極¶
　　冝人陳氏墓誌銘¶
太常愽士東陽胡先生之夫人陳氏同邑甘泉郷太平里人曽¶
祖諱某祖諱某父諱某丗業儒母徐氏夫人生三十有七年归¶
胡氏以先生貴封冝人年七十有六以至正六年正月四日率¶
<pb:KR4d0503_SBCK_039-26b>¶
子瑜卜以九年十二月某日奉柩塟其郷之&KR0130;善原前塟以状¶
来謁銘瑜之言曰¶
國朝之耴宋也其將相大臣擁度宗二子由婺入閩大軍&KR0503;之¶
多所殺戮群盗乘時&KR0060;發吾邑&KR0013;禍&KR0057;酷外祖扶老携㓜避匿¶
山谷間吾母時甫六&KR0010;飲食起居未甞斯湏去&KR0057;右外祖二女¶
長䧟於兵惟吾母在側&KR0057;所鐘爱必欲擇名士与之未及如其¶
志而外祖外祖母相継淪謝吾母悉出𫠦儲奩具以治䘮親黨¶
莫不称其孝吾父之前夫人生一女而没未有適嗣聞吾母賢¶
乃聘爲継室越二年而瑜生吾父以儒學起家入通朝籍在外¶
之日多家務皆吾母綜理之吾父𫠦以得遂其䆠逰而無後頋¶
之&KR0104;也吾母視瑜兄璋如已岀未甞以適庻爲間及吾父將以¶
貲産付瑜兄弟輙請中分之人以爲難瑜㓜多疾吾母撫育俻¶
<pb:KR4d0503_SBCK_039-27a>¶
至湏其長而教之聞瑜知親師取友則喜見顔色吾父乆㽞京¶
師亟為瑜授室瑜&KR0004;淂一女以未有子為&KR0104;及瑜&KR0799;新居于邑¶
中以奉吾母而瑜連得三子喜不自勝吾母䫉豐厚而志恬静¶
不妄言𥬇自少見外祖母勤扵女工習之不怠瑜間甞進而言¶
曰家𦍒粗給饘粥有妾媵以任縫紉何自苦為吾母曰不然女¶
工猶士之為斈不可以貧冨少老為異苟不自力何以率下乎¶
吾母㓜通書晚好佛者之&KR0003;置像設而事之甚謹卒之前三日¶
適當&KR0010;旦姻戚来致賀𥬇語終日及屬疾呼侍婢秉烛起坐索¶
湯啜之児婦軰亟往候視迎毉甫及門則巳逝矣時瑜適往省¶
吾父聞訃南奔抵家巳五閱月攀號靡及忍不即死以圖不杇¶
惟子其念之溍与太常先生學同志居同里又備貟史館為同¶
僚託斯文之雅故五十年猶一日其䏻恝然乎先生名助字&KR0130;¶
<pb:KR4d0503_SBCK_039-27b>¶
信别號古愚父諱某宋迪功&KR0048;今贈承事&KR0048;祕書&KR0101;秘書&KR0048;先¶
生兩為儒斈教授兩入翰林&KR0038;史院為編脩官遂以承事&KR0048;太¶
常愽士致仕年踰七袠耳聦目眀壽考未艾子男二人璋居長¶
而瑜為適瑜用&KR0315;入官今為某官女一人適陳槱孫男女合十¶
三人璋三子曰應文應元應申二女瑜三子曰朋壽端壽奕壽¶
五女序而銘之于以紓先生之懐且勉瑜兄弟使益謹其承以¶
申㒺極之報也銘曰¶
吁嗟夫人葛覃之勤殷靁之義鳲鳩之均克謹𫠦&KR0025;冝享其報¶
荷天之寵于光有耀播諸銘章慰其夫君亦朂其子逮其仍昆¶
　　危母歐陽氏墓誌銘¶
金溪危府君之夫人歐陽氏也為廬𨹧名族曽大父某大父某¶
父某皆弗仕母趙氏宋室女夫人夙聞庭闈之訓䏻自謹飭年¶
<pb:KR4d0503_SBCK_039-28a>¶
二十有四歸危氏府君諱安素清貧夫人躬井臼米塩靡宻之¶
事佐之持其家三十年如一日内外無間言府君寝疾夫人治¶
粥藥達旦不寐府君既不起夫人居䘮舉必中礼尽鬻其衣服¶
以共塟𥙊抚育其孤子昇至於成立外家丗蓄瘍毉良方夫人¶
悉取以授之藝成俾出逰四方以廣見聞而昇不忍去𦞃下夫¶
人察其情乃与之俱至京師昇稍出其術效驗如神隠然名動¶
公卿間有竒疾必以礼延致之因資以具甘旨夫人居而安焉¶
每謂昇曰古語有云人而無恒不可以作巫毉聖人善之汝其¶
守以爲戒臨財慎母苟淂由是昇之所赴無貧冨貴賤必尽其¶
心重紀至元之四年八月癸酉夫人忽告昇曰我將逝矣汝勿¶
以我故亟归尋復徧詣鄰家及親戚之在京師者言當永訣後¶
二日乙亥沐浴更衣而化淂壽六十有六昇哀毀過情遵遺命¶
<pb:KR4d0503_SBCK_039-28b>¶
㽞京師至正三年御史有知昇者列薦于太毉院較藝中式而¶
以名聞&KR0013;　旨&KR0024;承應太毉&KR0010;時廵𦍒群臣扈&KR0025;未甞不在¶
其間八年　詔復其家九年六月壬子入見于　慈仁殿¶
復&KR0013;　旨升御診太毉禄&KR0085;以豐其飬而夫人不及待矣昇¶
將奉柩還金溪卜以某年某月某日塟某郷某原前期以状来¶
謁銘始予識昇於灤水之陽觀其作止雍容恂恂雅飭意其必¶
好&KR0113;之士而寓迹於毉及考状𫠦述乃知皆夫人之教也是冝¶
銘夫人有子男一人即昇女四人長適奎章閣侍書學士虞集¶
次適洪某艾某𫝊某孫男一人充閭女一人銘曰¶
于嗟夫人逺&KR0025;其子教之誨之俾有禄仕如種既穫如炊既熟¶
委而弗食悲&KR0414;凮木返柩故山崇崇丘墓庻承茂㤙用表封𣗳¶
　　吴母趙氏墓誌銘¶
<pb:KR4d0503_SBCK_039-29a>¶
金華吴君元圭之配夫人趙氏宋宗室女於奉悼王為九丗孫¶
曽祖時中將作監祖若蘭知徽州婺源縣丞父嗣開未及仕而¶
卒夫人少孤鞠於伯父年二十归呉君呉君之家故為著姓族¶
大以蕃即𫠦居地望號靈岳呉氏至元間江南甫㝎盗賊&KR0060;彂¶
不時吴君囙挈家入依城郭頼夫人佐之以勤儉家日益&KR0073;内¶
外属於&KR0159;吊之事有不&KR0014;舉者多耴給焉吴君之在疾也夫人¶
共飬營救有過人之行宗黨為之称歎不巳呉君先夫人十有¶
八年卒諸孤尚㓜夫人躬率之治地于恵日郷石塘以塟凡䘮¶
𥙊無違礼其後諸孤由夫人教咸至於成人㛰嫁之事既畢夫¶
人自謂可以少佚其老而天不假以年泰㝎二年某月某日以¶
疾卒得壽六十有四子男三人曰大同曰天𩦸曰師夔天𩦸甞¶
為&KR0159;元路儒學録&KR0057;好學而有文女五人壻曰某孫男若干人¶
<pb:KR4d0503_SBCK_039-29b>¶
女若干人大同䓁以至順三年十一月甲申奉柩塟于靈岳先¶
墓之次距呉墓三十里𫠦前塟天𩦸以書来謁銘天𩦸与予結¶
交文字間爲最乆不得辞也銘曰¶
貴胄而無驕&KR0660;居而有守是爲吴氏子之賢母妥兹&KR0123;壌永芘¶
尓後水奫木困銘也不杇¶
　　外姑李氏墓誌銘¶
至治二年春二月外姑夫人李氏寝疾革溍属以聀事走鄞江¶
上法不得爲&KR0059;親去其月乙丑夫人疾竟不起外舅王公自東¶
陽以訃至鄞溍既爲位哭且使致奠巳外舅復以書来曰吾將¶
以十有一月丙申改塟我𩔰祖考昭&KR0159;莭度書記府君夫人黄¶
氏我𩔰考文林府君夫人張氏于縣北甘泉郷我𠦑祖湖南轉¶
運使煥章府君墓東南之唐塢而以吾婦祔焉若䏻爲我銘其¶
<pb:KR4d0503_SBCK_039-30a>¶
下棺之石猶涖執綍也嗚呼夫人諱某字某姓李氏丗爲婺之¶
東陽人宋吏部尚書大同之&KR0025;曽孫女曽大父諱某大父諱其¶
父諱某母諱某夫人㓜聦慧䏻知文史非直善剪製𫃵結事年¶
二十歸王氏外舅用煥章府君䕃&KR0024;將仕郎两家門户方貴盛¶
夫人自䖏卑約未始以侈靡驕縦有所缺𧇊逮徳祐内附外舅¶
既失丗禄行省版授䖏州路麗水縣主簿復避不就家日益落¶
夫人身治細微絲蓄粒聚以畢㛰嫁白首宴娭無異䖏貴盛時¶
臨終　不廢櫛沐夷然而逝享年七十有二子男二人曰武曰¶
復女五人婿曰黄溍李灋何㳙吕潮何潤孫男二人曰坦曰塤¶
溍不敏無䏻褒叙令㳤受命書辞聊以抒哀思云尓嗚呼銘曰¶
猗欤夫人承貞則秉心&KR0004;終用無斁泰吾不豊約不嗇曰婦之¶
吉恒其徳適尓祖姑返玄宅勒銘方珉詔罔極¶
<pb:KR4d0503_SBCK_039-30b>¶
¶
金華黄先生文集卷之三十九¶
<pb:KR4d0503_SBCK_039-31a>¶
