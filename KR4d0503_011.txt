# -*- mode: mandoku-view; -*-
#+TITLE: 金華黃先生文集
#+DATE: 2015-09-11 16:25:25.614031
#+PROPERTY: ID KR4d0503
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0531-011金蕐黃先生文集-卷第十一.
<pb:KR4d0503_SBCK_011-1a>¶
金華黄先生文集卷第十一　續藁八¶
　記　臨川危素編次　番昜劉耳校正¶
　　净居寺記¶
黄檗山在吾烏傷北望之森然其起如騖其伏如踞其支而出¶
也如趍如附亘二十里靡迤而不絶抵縣治廼巳由山之趾縁¶
脩蹊而上磬折行清池古木間至其腹重岡㳫嶺周如四墉則¶
又窈然而深有佛廬曰净居院唐渉公禪師行道之𫠦也先是¶
山皆榛莾貁貍蛇虺以為窟宅樵蘇之迹𫠦不通涉公以𩀱林¶
緇錫猥衆欲去喧而就𡨜咸通中始来隠于此結茅自䕃宴坐¶
磐石上人無知者乆乃得棄&KR0188;磵水濵遂相率訪求之旣見而¶
髙其行為闢地治棟宇如它浮圗居且白状于刾史以聞賜寳¶
勝額宋大中祥符初易今名景定未大比丘珏公以癡鈍嫡嗣¶
<pb:KR4d0503_SBCK_011-1b>¶
領天下第一山理宗甚尊禮之故其境以人而益勝予兒時避¶
兵山旁民家屢徃憇焉仰視殿堂丹采皆　昧父老&KR0204;石羅漢¶
云相傳池水甞夜出光怪因得此像十六及石磨一或以爲廬¶
山歸宗寺故物莫知何以至此又&KR0204;前鉅閣云此御書閣&KR0199;蔵¶
理宗𫠦書荆叟兩大字荆&KR0369;珏公自號也後予㳺䆠四方不能¶
數造其䖏属者偶過之則文栱華榱晃耀林谷中嚴金相後列¶
玉函花香物器備完無闕上人法暉揖予而言曰暉少得業是¶
山今老矣大懼無以續前人之遺緒經營積累殆十星霜佛殿¶
則創扵泰定元年之十月藏殿則落扵至順三年之二月僧堂¶
兩廡次苐畢新盖其材則因山之良食則取&KR0010;之羡不足則&KR0071;¶
以衣盂之&KR0059;雖未甞持簿赱民間里中好事者&KR0162;錢爲助亦弗¶
拒也&KR0060;不自揆將馳書謁辭以紀&KR0010;月而辱惠顧焉敢遂以爲¶
<pb:KR4d0503_SBCK_011-2a>¶
請嗟夫今之為佛學者方務飾空言以相髙凡塔廟之奉𩔖指¶
為非道之𫠦存而不以屑其意上人廼䏻逹理事之不二汲汲¶
焉扶植振起之豈非難㢤予觀兹山土堅石秀水無暴湍杉櫧¶
松楠竹箭之産荗羙而恱澤清㳤𫠦鍾固宜代不乏人髙山仰¶
止渉公之行業珏公之名徳未墜也綢繆牖户上人之功盍可¶
以弗嗣乎書而歸之俾刻諸石庻来者有槩扵心而益𦤺其力¶
焉爾其徒相是役及施者之名氏具列于石背云¶
　　滿心寺法堂記¶
浮屠氏之居在吾烏傷者四十有八唯滿心為寺㩀湖山㝡勝¶
䖏南距縣&KR0492;百八十歩而近&KR0010;時祝𨤲與凡禬禳之事咸集焉¶
縣大夫率僚属𤰅服就位稱萬夀巳必聲鐘伐鼓合諸名山大¶
比丘之上首而推其警敏辯慧無礙者俾舉&KR0045;乎師&KR0003;以啓天¶
<pb:KR4d0503_SBCK_011-2b>¶
人龍&KR0017;之聴學徒得持𫠦聞用相叩擊環而觀者動百千人非¶
有崇階廣霤穹座&KR0201;筵則&KR0003;者不嚴聴者不肅不嚴不肅則不¶
足以契感通之妙而昭報　上之誠其演&KR0003;之𫠦豈餘列刹比¶
㢤主是山者以甲乙相授受至普澤師而仆者必興缺者必完¶
獨法堂未有𫠦改作以梁間題識驗之&KR0010;行十周天矣懼愈乆¶
且壞乃與其徒藴謐撤而新之地之亢爽不殊扵昔而棟宇之¶
偉麗宏敞視舊有加堂之後又增創重閣妥故𫠦奉普賢大士¶
以至順三年春某月庀事夏某月訖功市材甓僦匠傭緫費錢¶
&KR0002;干緡出扵師與謐者什九而惟祥智慧洎里中十數大家之¶
為助當其什一程𥆳&KR0134;相則印傳悉力焉盖寺産素薄師雅不¶
欲飛竒鈎貨以病民而壹以身任之謐亦能不為&KR0112;案計惜竭¶
已槖倡衆以成師之志徃来之人第見夫丹甍翠桷隠顯扵水¶
<pb:KR4d0503_SBCK_011-3a>¶
光山色煙雲晻靄間而莫知其爲役之殷也按圗經唐武徳四¶
年甞即縣置綢州七年復廢州以爲縣寺實州署故址建立之¶
&KR0010;月靡得而詳其先&KR0197;宣化咸通九年更&KR0197;聖化宋開寳五年¶
始易今額而猶以綢名其山者襲州之&KR0199;也溍旣爲記堂之成¶
而寺之本末前無𫠦登載并記之溍它日歸休故廬望鵷鷺行¶
&KR0684;在天上𦍒獲從里父老拜舞退而&KR0155;斯堂庻㡬覩優曇鉢華¶
之一現而於其爲法㦯與有聞焉兹不敢縁作記勦記而儳言¶
之也¶
　　鳯皇山禪宗大報&KR0038;寺記¶
昔在¶
丗祖皇帝執金輪以御宇内聲教𫠦暨與如来化境相爲逺邇¶
普天率土悉主悉臣惟宋人藉中華之運保有荆楊益三州之¶
<pb:KR4d0503_SBCK_011-3b>¶
地乆而未服至元十一年肆命&KR0535;臣㑹師南伐不三載而勝國¶
之社遂墟二十一年有　旨即其故𫠦居杭州鳯皇山之行宫¶
建大寺五分宗以闡化其傳菩提逹摩之學者賜&KR0197;禪宗大報¶
國寺乘法力以暢　皇威宣天休以隆　&KR0038;𫝑也比丘妙齊承¶
詔開山　朝廷既授以田若干畒而蠲其稅賦齊復置宜興莊¶
田若干畒而貲用日益豐夫何嗣其後者因循架漏歴&KR0010;滋乆¶
寝就衰削延祐六年又以不戒于火而寺盡廢側金𫠦布鞠為¶
荆榛其眀年江浙行中書省左丞相脫歡荅刺罕領行宣政院¶
事擇可任興復之&KR0009;者得大訢以為住持訢旣涖法席則告于¶
衆曰¶
世祖皇帝肇建兹寺以鎮南服非它列刹比宏模偉畧當垂之¶
億萬斯年有墜必舉吾屬之責敢憚其勞勩乎扵是耆&KR0199;僧法¶
<pb:KR4d0503_SBCK_011-4a>¶
徧竭智殫慮以賛其經畫聚貨食召匠傭斥基址蕳材甓將諏¶
日以庀事首令善扵宫宅地形之術者測景辨方審其面𫝑寺¶
故東向易稍近南作佛殿法堂丈室山門而庫蔵囷倉庖湢以¶
次就緒後&KR0018;立壁前瞰奔濤茂松羙竹蔽&KR0603;左右位置適宜而¶
山川爲之改觀飛翠濕紅侵霄映地棟宇之雄麗亦昔𫠦無刻¶
雕藻繪像設有嚴&KR0160;旛鼔鐘列置如式荘田奪扵豪民則白之¶
有司而侵疆畢歸泰定二年訢遷中天竺而法眀来補其䖏眀¶
宗門𪧐衲土木之事悉諉扵徧&KR0071;主是山者皆不乆㦯委順而¶
終㦯髙蹈而去程𥆳&KR0134;相徧獨以身親之雲堂蒙堂衆寮兩廡¶
既成而牀策卧具井匽舂磑之屬一無𫠦缺至正四年今住持¶
正逵寔来其明年造鐘經兩樓而叢林之規制大𤰅自始役至¶
訖功凡十六寒暑其爲費大率取諸經用之羡財而合衆縁以¶
<pb:KR4d0503_SBCK_011-4b>¶
相其力之𫠦不給訢&KR0013;遇¶
文宗皇帝命為大龍翔集慶寺開山𢌿三品文階以冠師&KR0197;¶
今上皇帝加授釋教宗主兼領五山便蕃寵錫中使狎至訢亦¶
欲彰　君之賜間以𫠦得金幣来𦤺助焉鐘樓則徧罄其巳槖¶
以為之也逵以狀来諗于溍曰寺之廢而復興非一日之積逵¶
忝備洒掃而獲視其成晨香夕燈以昭薦　國𨤲而荅&KR0045;¶
帝力固無敢弗䖍惟是原本始以詔方来為經乆之計者不可¶
無述予甞有職業于太史氏其言倘可傳信𦍒為文以記之溍¶
&KR0060;觀自古帝王有天下運祚之綿長必取以仁義守以仁義我¶
世祖皇帝承靈山之付嘱以不殺而定天下于一攝一切世界¶
歸一世界取之既有其道𫠦以守之者不特厖㤙&KR1070;澤周浃乎¶
&KR0058;庻又以神道設教使含生之𩔖莫不泳㳺扵覺海之中而安¶
<pb:KR4d0503_SBCK_011-5a>¶
養休息扵天日覆照之下法幢𫠦建百靈受職時康物阜枹鼓¶
不驚遐陬裔壌鑿飲畊食為太平之民巳七十年此盖¶
聖神在御𠫵用真乘宻禆至化之眀效大驗二帝三王有𫠦弗¶
及也煌煌寳構奠兹奥區法筵重啓龍象咸萃王臣外護稽首¶
順風尚有以扶植教基俾與　&KR0038;家同其悠乆也㢤溍下凡愚¶
陋管窺蠡測罔旣名言叙次本末苐以謹其&KR0010;月云爾狀稱始¶
創寺時斸地得㫁石乃安&KR0038;羅漢院記相傳此即其故址異時¶
以院為行宫而今復為寺殆非偶然按宋史及臨安志行宫本¶
杭之州治其徙安國羅漢之額於相國西井在建行宫後五十¶
有五年與状𫠦載不能盡合姑附見之以廣異聞焉¶
　　上天笁寺&KR0026;音殿記¶
杭之上天竺山廣大靈感觀音教寺新作大殿成住山慧日屬¶
<pb:KR4d0503_SBCK_011-5b>¶
溍記之按郡志石晋時僧翊結菴兹山有瑞光發于前磵就視¶
得竒木募善工刻為觀音大士像㑹僧勲自洛陽持佛舎利来¶
納寘頂中妙相以具呉越錢氏易菴為院宋天聖&KR0004;乃徙今𫠦¶
即瑞元𫠦發䖏也嘉祐治平間賜&KR0197;靈感遂以為院額淳熈初¶
易院為寺淳祐末又加以廣大之&KR0197;云¶
皇元尊像法而尚教乘天竺實居江南列刹之首仍紀至元之¶
三年春三月寺毀于菑惟聖像巋然獨存珎異服器亦無損豪¶
末人以為是有神物隂護之必重興之兆亡何而主僧仲頥告¶
𡨜集慶子思以五年夏五月来涖寺事謂欲復吾故宇莫先扵¶
治殿以掲䖍妥靈耆&KR0199;僧之意適同各探巳槖出錢有差知事¶
僧亦力相之俄有大商至自江右獻巨柟六十有三㝷收亡僧¶
𫠦遺錢以緡計者五千銀以兩計者七百八十田以畒計者四¶
<pb:KR4d0503_SBCK_011-6a>¶
百旣而逹官大姓相&KR0071;輸錢爲施不啻十萬緡扵是随木之冝¶
以庀其材歛田之入以給其食量緡錢之多寡以緫其費殿之¶
始建以其年冬有十有二月凡其制爲間二十有四悉准其舊¶
其崇八㝷倍其崇而益㝷有二尺以爲脩半其脩而去㝷有二¶
尺以爲廣功未竟者三之一而子思以至正二年春二月遷四¶
眀之延慶本無由延慶東堂出領兹山悉力殫慮圗終其役三¶
年春三月殿乃落成冬十月本無逝四年春閠二月慧日自下¶
天竺山陞&KR0024;其䖏命莭縮浮費併裒衆施之羡餘完以杇墁墍¶
茨益募施者得錢二千五百緡飾以髹彤布以文甓而前堂後¶
室煥乎一新先是平章政事執禮和台光禄公覩其帳座故敞¶
𢌿子思錢五千緡使改爲之鸞翔鳯翥金碧焜煌諏辰恊吉安¶
奉如式逮慧日之来而器物之須法𫠦宜有者纎悉畢備緇白¶
<pb:KR4d0503_SBCK_011-6b>¶
之侶有𫠦瞻依薦紳之流咸共欣慶焉盖天竺㩀羣山之奥乳¶
竇峰跱其前白雲獅子𩀱檜諸峯拱揖其左右其外則&KR0109;江而¶
帶湖風氣之㑹清淑𫠦鍾神棲聖止光靈彰灼有以大庇乎斯¶
人而杭在異時爲行都旄頭属車之𦍒臨宸章奎畫之褒飾寳¶
冠龍符玉𦈢觚彛之賜予燁其餘輝下賁林壑矧今昭代¶
帝徳𫠦覆承護有嚴名香花旛中使狎至王公貴人至扵閭里¶
好事之家稽首慕趨恒恐弗及冝不難扵以壞爲成然猶六更¶
&KR0010;籥三換主席乃克就緒溍是用備記其廢興之顛末来者尚¶
鍳扵斯而扶植之俾勿墜㢤若夫大士以種種之形示現諸國¶
土以巍巍之力饒益諸衆生非世諦文字可得而記者不敢&KR1036;¶
一辭也¶
　　天竺靈山教寺大殿記¶
<pb:KR4d0503_SBCK_011-7a>¶
如来昔扵舎衛&KR0038;談般若波羅宻大弟子集以為經祗陀給孤¶
獨非當機同聞衆而其名&KR0197;首見于序豈不以别而為六則始¶
扵檀那終扵般&KR0002;通而為一皆波羅宻歟教外之傳&KR0004;至中土¶
斥造寺功徳為人天小善有漏之因者盖以其執着扵有為計¶
𫠦施而求獲&KR0025;貪起妄滋長無眀故用是導之出扵迷途云爾¶
積土聚沙皆已成佛詎可忽哉苟能信財施法施非有差别扵¶
二施中知施實相起慈悲心發願囬向具足方便成就無上菩¶
提佛果是則名為事究竟到彼岸度無極以佛之福慧而自莊¶
嚴奚止局扵人天小善有漏之因而已杭州天竺靈山教寺自¶
東晉時梵僧理公始置翻經院隋觀法師改建天竺寺唐末盗¶
起寺焚時則有若呉越武肅王為造五百羅漢院宋初更&KR0197;靈¶
山慈雲法師領徒唱教其間時則有若兾國王文穆公臨鎮是¶
<pb:KR4d0503_SBCK_011-7b>¶
州為奏復天竺&KR0199;額而發帑蔵以搆大殿兵部侍郎胡公&KR0071;典¶
州事為輟俸資以營三門兩廡此皆王公大臣獨任其&KR0229;如樹¶
之出扵祗陀園之岀扵給孤獨故特著於銘刻列扵圗志它輸¶
財薦貨以支傾植仆者不可得而殫紀也寺燬於重紀至元之¶
三年惟普賢殿僅存雖甞繕葺之而未及大起其廢至正二年¶
夏六月日公来住是山亟謀興作頋未知費𫠦出上海蔡君思¶
恭以儉嗇𦤺&KR0073;夙慕宗乘𫠦以為嚴奉之具傾其貲無少靳僧¶
徳春其里人也君間語之曰向聞天竺菑變吾有志為創大殿¶
今主法席者為誰能成吾志否吾欲迎𦤺其来尚肯耶否耶春¶
為言日公行願之精堅而力贊其事且以白于日公日公欣然¶
欵君之門君一見若有𪧐契旣與為賔主之禮遂𢌿以錢十五¶
萬緡具舟衛送其囬日公即命徴工僦傭大治土木而躬涖視¶
<pb:KR4d0503_SBCK_011-8a>¶
焉始役扵其年冬十有二月事未半而蔡君以三年夏四月屬¶
疾不起君妻李氏卒緒成之秋七月乃告訖功李氏復&KR0162;錢雕¶
佛菩薩護法天神凡七軀環以十六大阿羅漢其後為觀音大¶
士湧現雲海間依正俱圎主伴参㑹人天胥仰靈山儼然觀者¶
咸以為三百年来兹山非無大興作未有如蔡君䏻&KR0071;昔之王¶
公大臣獨任其役者日公旣祠君于殿之西偏㝷升居上天竺¶
嗣住是山者安公恐来者不知𫠦自爰伐石介上人慧炬求予¶
記之予&KR0060;惟蔡君之為力固不易抑亦日公之行願黙有𫠦感¶
召也財法二者交相為施檀那般若皆波羅&KR0097;世俗文筆&KR0154;能¶
頌羙其萬一乎姑叙次梗㮣如此¶
　　岳林寺經藏記¶
如来滅後傳扵今者像教而巳開元𫠦録五千四十八卷與後¶
<pb:KR4d0503_SBCK_011-8b>¶
人之增譯即其𫠦謂教也自菩提逹磨承摩訶迦葉教外之别¶
傳而不立文字學者㡬扵廢經不談而禪林𫠦在無安置經藏¶
尊奉惟謹&KR0060;意世尊&KR0025;始成佛乃至𣵀槃扵其中間不&KR0003;一字¶
藏固無𫠦収雲臺寳網盡演妙音毛孔光眀皆能&KR0003;法藏亦不¶
可攝凡其𫠦教𫠦傳有以開示悟入乎佛之知見者盖非外非¶
内非别非同也岳林寺古之禪苑水南湘師今之禪伯師主寺¶
事十有六年以其化導之餘力&KR0025;事乎興作而於經藏&KR0057;汲汲¶
焉𦤺其意以至治元年冬摹全經至順元年冬構廣殿元統元¶
年冬度羙材徴良匠建大寳輪一柱八面實經其中其上山立¶
其作雷動天宫水府神帝龍君涌現圍繞如佛𫠦住前呵後&KR0018;¶
可怖可愕琢雕藻繢殆無遺功金碧髹彤絢爛溢目觀者爲之¶
嘆仰而不巳㑹予謁&KR0024;怛洛迦山還過岳林師謂予曰吾書中¶
<pb:KR4d0503_SBCK_011-9a>¶
言觀音彌勒各有五百化身彌勒在震旦淛河之東扵𩀱林則¶
為傳大士扵岳林則為布袋和尚其應迹尤暴著大士以創物¶
之智肇制經藏撮十方扵一塵卷大海扵一滴使夫人一舉手¶
而種種佛法皆悉現前兹大聖人以方便利益群品而吾徒之¶
𫠦取法也子大士里人藏成而子適来宜為之記予旣覩兹殊¶
勝且有以識夫為禅學者不即文字亦不離文字實非扵教外¶
别有可傳庸弗辤而記之寺之本末有事實刻石堂上兹不著¶
　崇夀院西方三聖銅像記¶
杭之北山盡䖏是為寳石山清㳤之氣畢萃焉標以佛塔而環¶
以僧坊&KR0197;崇夀院飛榱涌簷縹緲烟際岌若中天化人之居西¶
湖之曲苐一勝境也宋元祐間性法師来自㑹稽始建殿扵塔¶
之後而塐西方三聖像於其中宣和間大律師净公之弟子蹈¶
<pb:KR4d0503_SBCK_011-9b>¶
法師因以為修念佛三昩之𫠦而闡&KR0045;律師之教律師道髙行¶
滿人尊之而不敢名&KR0204;其族姓&KR0197;喻彌陀縁託境而成境資人¶
而重緇白四衆靡不有𫠦瞻依矧今昌辰興隆像教崇飾嚴護¶
罔或弗䖍而成住壊空事至叵測延祐三年冬十月癸未塔毀¶
于災殿堂像設莫能獨完上人慧炬得度扵兹院而𫠦&KR0025;請業¶
之師曰眞如觀主正夀間甞過其遺墟周視太息謂吾徒生於¶
像法未墜之時亦云𦍒矣像之弗存法将安&KR0009;苟欲得大堅固¶
乆住而不壊&KR0154;&KR0002;範羙銅以肖金色之身乎上人聞之慨然&KR0018;¶
荷其事頋力有不給遂倣佛𫠦發願之數化同行之人四十有¶
八令一人復化四十有八人如是展轉乃至百千萬人約以日¶
稱佛名一千而持一錢為施㦯施以多錢弗拒也積三&KR0010;得錢¶
四百八十萬為銅三萬二千四百八十斤好事之家輸財萬計¶
<pb:KR4d0503_SBCK_011-10a>¶
助庀工接踵而至肇自重紀至元之五年擇間曠之地扵葛嶺¶
以治爐鞴越眀年夏五月丙辰佛像成其髙丈有六尺遵教典¶
也二大士之像則以次成扵至正二年冬十二月乙卯三年春¶
三月戊寅迎𦤺有儀妥安有式益募施者大市材甓構殿以覆¶
焉時逾兩紀舊觀乃還若正若依如佛𫠦住㝷又造尺有六寸¶
之像四十有八軀俾有縁念佛者探而得之用表分身之化徃¶
上人旣以佛之弘誓自製發願文納寘腹相之中且屬予推述¶
其㮣刻諸貞石以告来者原夫婆娑化主稱讃樂&KR0022;務引衆生¶
出離五濁教以&KR0026;彼佛六十萬億那由它恒河沙由旬之法身¶
而先之以華上寳像者開示方便使&KR0026;麄見妙也&KR0071;之以一丈¶
六像者随順下凡使觀小見大也盖麄妙異想悉由性而起脩¶
小大殊形咸自本而垂迹&KR0014;觀之性&KR0004;無差别𫠦觀之本寧可¶
<pb:KR4d0503_SBCK_011-10b>¶
度量是故圎頓之談一音普被開示其次苐而非漸随順其根¶
器而非偏並啓觀門全彰實相像教之源不在兹乎上人念廢¶
興之無常而以有為之力圗其永乆廣為未来作大饒益此不¶
思議事也覩相生善者誠能因似以證真即劣以顯勝悟惟心¶
之𫠦造非昔毀而今成同夀量扵虚空等金剛之不壊則上人¶
本願可酬功不唐&KR0162;矣上人㑹稽王氏子蚤服勤扵衡台之學¶
雖莫知其何修何證而一時豪家貴族下逮閭巷小子識與不¶
識皆呼之曰炬菩薩若將以配嚮之喻彌陀者其人固不待讃¶
也兹予得以略焉¶
　　延慶寺觀堂後記¶
四眀延慶寺故保㤙院也宋至道丙申拓以為大叢林大中祥¶
符已酉乃易今&KR0197;頋其規制未𤰅有講舎而無觀室定慧尊者¶
<pb:KR4d0503_SBCK_011-11a>¶
然公始闢其𨻶地剏彌陀懴院庀工以元祐乙巳訖事以元符¶
已卯忠肅陳公記焉建炎庚戌金人擁大兵至城下城䧟寺焚¶
而院屋巋然烈㷔中金人異之因挟然公以北嘉定庚辰寺以¶
菑毀院竟莫能獨存寳慶丁亥乃復于舊涖教事者古雲粹公¶
實主其役入　國朝以来荐厄扵至元巳丑重構扵元貞乙未¶
而守者不戒于火又以㤗定甲子秋九月廢為瓦礫之區乙丑¶
春二月石泉洽公嗣領教事令僧慶夀合緇素之士分募民錢¶
謀以建西方殿未及視其成而去至順壬申夏四月殿成秋九¶
月今住持我菴無公實来郡人鄒某首&KR0162;&KR0059;槖俾僧普光出其¶
意匠凝土鑠金肖三聖睟容于殿上普光亦悉已力倡衆功即¶
殿後作海水巖壁像觀自在大士佛菩薩僧天神龍&KR0017;湧現其¶
間無公㝷以元統癸酉冬十月建大悲殿而禪觀之室護法之¶
<pb:KR4d0503_SBCK_011-11b>¶
祠以次落成其徒伐石請為之記以示永乆無公以為定慧之¶
弘願忠肅之微言不可使没而弗傳命重勒舊記且属溍書其¶
廢興之&KR0010;月于下方他施者之氏名則見諸别刻云¶
　　北禪寺觀堂記¶
天台智者之傳在吴郡惟北禪寺為特盛故有&KR0026;堂&KR0010;乆不治¶
来者無𫠦依止皇慶初住山天泉澤公以為失今弗圗恐&KR0549;先¶
業而墜教基旣命其徒徳普相與支傾植仆且將議興作頋力¶
有弗給郡人陸君雅尚浮圗法普未得度時甞父事之亟以為¶
言陸君夫婦欣然為&KR0162;錢若干緡葺其杗桷之蠧敝者繕其瓴¶
甓之摧圮者飾其金碧丹白之䵝昧者華香物器列置如式延¶
净行僧十有六人各㩀一室依教以　&KR0026;而舉其業精行成者¶
一人為之領袖仍贍以田若干畒俾與寺異籍而&KR0025;住山擇人¶
<pb:KR4d0503_SBCK_011-12a>¶
司其出納於是昔𫠦有者復完其未有者今亦畢備澤公将刻¶
石以示方来俄遷主杭之下天竺乆乃復歸住是山求予追書¶
之按圗經及舊記寺本晉戴顒故宅唐名乾元宋名大慈元祐¶
間法智三葉孫大比丘梵公尸教席以行願力故感普賢大士¶
扵虚空中授戒羯磨岀大音聲如撞巨鐘而飛雪散華天神按¶
行&KR0017;王頂禮諸靈異之迹&KR0057;衆郡守推為管内法主緇素之士¶
莫不稽首嚮風奔走附集其座下宣和末始即寺西偏别為禪¶
&KR0026;之𫠦曰無量夀院從觧起行者得以同居焉建炎初燬扵兵¶
大弟子深公嗣為法主首發弘願以起其廢重階祕殿脩廡宻¶
室規制視昔有加而糜粥鹽醯&KR0188;茹湯茗之須猶有資扵施者¶
恒患其絶而弗續未暇日㝷土木之事也垂二百年始得陸君¶
夫婦而營締日侈儲蓄日豐其建立成就之不易如此盖有志¶
<pb:KR4d0503_SBCK_011-12b>¶
于道者固無事於安居而飽食然必有以厚其養使之體舒氣¶
夷而無撓乎意慮乃&KR0014;𦤺夫静且眀之效如来以種種言&KR0003;教¶
人趍極樂正路脩證之要為&KR0026;十有六而山家緫眀四教用觀¶
前方便莫先扵具五縁故此道塲旣有菩薩僧示現作為建立¶
扵其前又有善知識随順開導成就於其後方便之力固不容¶
擬議也有能扵檀波羅宻而生净信若陸君夫婦者可無𫠦表¶
見乎陸君名應祥兼通道家者流虚無之&KR0003;嗣天師甞𢌿以髙¶
士號其婦周氏與之俱乘化而逝于徳原女慧真悉能&KR0071;其志¶
為山門外護云¶
　　松山普眀寺記¶
餘姚江支流由州署之西磬折北出二十里𫠦水踰堰而入復¶
支為兩又北行五里𫠦有山隆然突起兩水間按郡志是曰松¶
<pb:KR4d0503_SBCK_011-13a>¶
山或曰是盖名&KR0025;山&KR0025;山者言衆峯離立水外東西拱揖其𫝑¶
如相&KR0025;也山之南麓普眀寺在焉僧法炬爲予言山之未有寺¶
也里人陳氏居之有以身爲僧而以家爲寺者是爲文通法師¶
山之初祖也寺建扵唐天祐號報恩逮宋祥符乃錫今額而俾¶
以甲乙次相授黄牒故在可考&KR0010;寖逺而繕治弗&KR0071;華榱文甓¶
或委爲土梗吾徒懼焉相與殫晝夜之勤日綴而月緝迄今餘¶
二十稔未始資毫末之助扵人而仆者起缺者完像座華旛鼓¶
鍾食飲之物纎悉必具凡爲三門而斵石爲楹以棲扁牓扵其¶
外者炬之父舜若深及安也爲室以禮六時者安及炬若觀也¶
爲輪藏實經其中而屋其上者炬父子也惟吾浮圗氏廟塔在¶
人間廢興相㝷如漚起電㓕兹山之香灺燈炷閱㡬成壞而不¶
與刼俱化盖吾祖之蒙被其胄㣧者深且厚也然其言行於僧¶
<pb:KR4d0503_SBCK_011-13b>¶
經佛史一無𫠦登載𫠦度五弟子亦莫之有聞焉獨近代夢菴¶
華禅師為山隂陸公㳺方外交又卒隠不耀願有述俾後之人¶
知吾徒𫠦慿藉為乆逺者皆前人之遺休而吾祖尚託以弗泯¶
也頃予始至其䖏見其池深而木寒甍桷户牖隠顯煙際意以¶
為此仙聖之宅必有化佛靈僧寓跡其間而炬言如此飛鴻印¶
雪𤓰趾宛然固無俟予擬諸形容也姑叙興復之槩使刻焉¶
　　菁山普眀寺記¶
普眀禪寺在湖之烏程由郡城之南㴑大谿舟行四十五里捨¶
舟登陸又二里許是為菁山去人境殊不逺而泉清木深峯巒¶
峭㧞巖壑欝紆最為勝䖏乆蔽翳扵荒榛灌莾間未有居焉者¶
宋紹興五年閩僧觀公禪師始来駐錫而結菴為宴坐經行之¶
𫠦名之曰普眀後十年山神一夕見夢告以有趙姓人當至宜¶
<pb:KR4d0503_SBCK_011-14a>¶
出迓之翌日師出山僅數百歩見服儒衣冠者兩人憇古松下¶
延之入坐甫定兩人相頋曰地之羙者無以易此熟視師而莫¶
敢言師叩其氏名其一果趙姓乃孝宗之兄崇憲靖王將營宅¶
兆以葬其父秀安僖王與之俱者則隂陽家師欣然撤其墻屋¶
以地𢌿之寺之右安僖園廟其故址也師㝷改&KR0114;而築菴扵今¶
𫠦買民山若干畮置長興秀徳荘田八百畮以贍其徒淳熈五¶
年孝宗在位十有五年矣用憲靖奏為降𠡠額曰普眀禪院師¶
春秋八十有六而終憲靖執弟子禮親為文以𥙊之殁因葬于¶
院之西麓了菴審公與師為法門兄弟既以次&KR0024;其䖏益買山¶
拓地建殿堂門廡增置山旁下吴垻之田六百畮松江田二百¶
畮儲蓄愈充規制悉俻寧宗嘉定四年賜&KR0197;净照禪師仍書了¶
菴二大字俾為山林之榮觀焉了菴三傳為栢庭果續置長興¶
<pb:KR4d0503_SBCK_011-14b>¶
秀福荘田五百畒由栢庭五傳為㫁江義首&KR0013;我¶
成宗皇帝大護持之命且易其故為院者曰普眀禪寺盖自&KR0026;¶
公至㫁江皆以甲乙相授受翰林學士承&KR0562;趙文敏公實憲靖¶
四世孫始請于¶
仁宗皇帝命友雲龍為住持龍退席玉林妙瓊以了菴四世嫡¶
孫嗣主是山乃還甲乙之&KR0199;天暦二年也扵是寺之凋弊已乆¶
莊田多以質錢扵冨人棟楹傾仄堦序拆圮佛僧之奉缺如也¶
玉林念前人創置之不易扶衰舉墜靡愛其力發巳槖復𫠦質¶
田視&KR0010;豐凶量入為出經用之餘盡以資土木之費修佛殿法¶
堂建丈室正受堂左右兩廡作佛菩薩像範銅為鐘其外則繚¶
以穹垣一萬餘尺䕃以巨木五十萬本三田荘乆廢則重立焉¶
旣又&KR0162;&KR0059;錢以創藏殿且將度羙材以造佛閣殫慮畢力十有¶
<pb:KR4d0503_SBCK_011-15a>¶
七年于兹以寺之㳂革廢興未之有述爰伐石来徴文以記之¶
嗟夫憲靖覬得地而觀公一無𫠦靳院之有額卒頼其力文敏¶
慮甲乙之傳得人為難而以廢為興碩有待於了菴四世之嫡¶
孫此皆事之不可逆知者也然&KR0060;&KR0026;今之叢林𪧐衲多以激&KR0045;¶
斯道自任而於事為之末或不以屑其意觀公審公俱圜悟粹¶
禪師之嫡嗣玉林則圜悟勤禪師之七葉孫其劬躬盡瘁示現¶
有為成始成終為功多矣非性智融眀逹理事之不二何以及¶
此乎是用為之備記其顛末庻来者知自朂而相與扶植之俾¶
乆而弗墜也玉林之行業有可稱道而不係扵寺之廢興者皆¶
不書¶
　　普眀寺藏殿記¶
玉林妙瓊師既屬予記其𫠦住菁山普眀禪寺復以書来曰瓊¶
<pb:KR4d0503_SBCK_011-15b>¶
俻貟兹山𫠦以興壊起廢者固不敢不力然多因其舊而作新¶
之惟藏殿故𫠦無有瓊竭其衣盂之資創為之者也𦍒詳記之¶
而别刻焉盖開山&KR0026;禪師故閩人卓菴于此菴旣有額為院師¶
欲備列刹之制乃還閩中造藏經以来此有經之始也師報縁¶
既謝乘化而逝&KR0071;之者了菴審禪師始命僧閱其經且置長興¶
田若干畒儲其&KR0010;入以待熏蠟湯茗之須後以田歸扵了菴塔¶
院而其事遂廢今已六十餘年逮玉林自南屏歸正法席院巳¶
改稱為寺旣繕治使一新謂&KR0199;規之乆廢者不可不復乃建藏¶
殿于寺之西廡此有殿之始也起至正元年冬十有二月訖二¶
年春三月為工以日計者二千用錢以緡計者二萬而殿以成¶
列楹五十崇髙脩廣率與之稱中奉佛菩薩護法天神之像而¶
左右設四大厨代轉輪棲匭函庋置經卷以便於開闔仍買寺¶
<pb:KR4d0503_SBCK_011-16a>¶
西雞籠塢之山五百畮以𢌿之百須之費咸取材而給焉以田¶
不可必其常稔而山非有旱乾水溢之虞也凡其為費皆玉林¶
獨任之昔逹摩&KR0204;楞伽可以印心六祖聴談金剛般&KR0002;而知一¶
切萬法不離自性豈不以摩訶迦葉之𫠦傳與阿難陀之𫠦結¶
集同出扵一佛並行而不相留礙歟四十二章肇見扵漢六百¶
五十七部大𤰅於唐通謂之三藏者其多至五千四十有八卷¶
猶日増月益而未巳博覽在乎專精妙悟存乎冥契特患夫利¶
鈍殊器勝劣異機愚者不及而憚其大繁賢者過之而視為可¶
略不然則外縁弗具㦯撓之也今之髙人上士俱㑹一䖏𦍒無¶
過不及之失名師𪧐徳為之&KR0018;荷又有以資之使息諸縁務而¶
㳺心聖教必有發信生觧渙然氷釋扵一句一偈之間者矣&KR0026;¶
公審公及今玉林俱以不立文字為學而汲汲焉𦤺力扵經藏¶
<pb:KR4d0503_SBCK_011-16b>¶
之事如此予𫠦謂並行而不相留礙也来者詎可忽諸它見於¶
前𫠦記者兹不重出也¶
　龍山浄眀寺記¶
杭州龍山净眀寺建扵晋天福七年吴越文穆王給&KR0197;廣濟以¶
䖏佛氏之為律學者大中祥符元年乃賜今額南渡草創有司¶
以其地在&KR0038;之陽因取僧𫠦食田若干畮為祀天圎丘而寓齋¶
宫扵其室乆之僧相率自言起䖏非便請撤寺屋即其西南改¶
築而居焉宋氏失國郊祀事廢至元二十年𫠦司以聞于¶
朝願斥祠壇仍為田以𢌿之事竟沮不行延祐二年住山律師¶
&KR0038;瑞以訴扵行省始悉得其故地方謀𫠦以増&KR0763;益狭而或者¶
不戒于火師&KR0099;然以興作為己任旬積月絫閱十寒暑而寺以¶
復完凡殿堂門廡庫&KR0067;庖湢緫為屋&KR0002;干區費錢若干緡一出¶
<pb:KR4d0503_SBCK_011-17a>¶
扵經用之羡財與其&KR0059;槖豪末之助不以資扵人泰定四年某¶
月某甲子落成之日也師之同業興教律師道眀以書来曰净¶
眀廢興之顛末粗見扵郡乘而瑞之經營寺事未之有述也𦍒¶
為文以記之夫談&KR0026;㳺之羙者必稱杭之南北山靈僧化佛之¶
𫠦依止金鈴寳樹震耀崖谷王公貴人好事之家無不目寓而¶
心趍焉唯净眀居南山之南由湖漘舎舟陸行踰慈雲嶺乃抵¶
其䖏大江横陳潮生汐落髙桅勁艣之後先魚龍之出沒風沙¶
雲日晦明之變化旁睨海門諸山隠顯天際怪竒閎廓可喜之¶
觀治兩山間𫠦無有然以其去人逺莫適以為意盖自像教布¶
傳中土未有盛扵今帝力𫠦&KR0013;侵者歸仆者立而净眀當此¶
時衰削毀敗乆且弗克自振獨頼師之為事也勤為志也專以¶
及有是可無述乎寺故有江月菴笻舄亭而𫠦謂梅巖易安齋¶
<pb:KR4d0503_SBCK_011-17b>¶
者又爲齋宫時𫠦創也累朝御題石刻猶在云¶
　　衢州大中祥符寺記¶
佛㓕度後像教東傳至我　朝而益盛自王公戚里百執事之¶
臣下逮&KR0058;庻靡不稽首嚮風奔走附集以𦤺其力靈宫祕宇巍¶
煌中天宏耀崇嚴古𫠦未有四方禪林法窟緇錫𫠦聚徃往蒙¶
其餘休仆者以起缺者以完而衢之祥符當此時荒榛廢礫充¶
滿其中敗屋數楹僅庇風雨香灺燈炷不絶如綫莫有能振之¶
者豈非時既至而猶有待其人歟按圗志寺本名鄭覺後更號¶
隆興宋真宗時例易今額舊傳吴征虜將軍鄭公評年九十有¶
三捨𫠦居宅爲寺而唐中書侍郎平章事陸公贄給以田四千¶
石銘刻墜軼而鄭公守龜山事載太平寰宇記可信不誣其建¶
立巳不啻千載中間歴㡬廢興皆無𫠦扵考由至元丙子兵燹¶
<pb:KR4d0503_SBCK_011-18a>¶
之餘龍象散亡人天摧慕者又五十年於此矣泰定乙丑義山¶
逺来主兹寺慨焉以興復為已任因前人𫠦作三門大殿加盖¶
瓦級甎而髹彤藻績之造佛菩薩執金剛神像緫十有一軀剏¶
東西廡𦘕善財𫠦𠫵五十三善知識兩壁間寳塔珍臺煥焉畢¶
新室堂庖&KR0067;繕治以次為巨鐘範銅至若干斤以七載之勤成¶
就若是而不敢&KR0205;以為足謀𫠦以崇役之未巳也其徒咸共慶¶
幸謂人與時㑹以濟登兹當有紀述用昭　帝力之𫠦被永永¶
無極伻来属溍書之盖依扵幻有者不能以無弊有待以拯其¶
弊者恒患乎天時人事之不齊宜其廢興相㝷如空華之起滅¶
壊之易而成之難也&KR0002;夫毗盧樓閣非成非壞與此道塲非同¶
非别然則向未始作寺乆已成成而無作無&KR0014;壞者是而壊相¶
非目𫠦覩&KR0154;可言傳㢤姑因其𫠦欲道者直叙之如此是役也¶
<pb:KR4d0503_SBCK_011-18b>¶
施者凡若干人惟郡人陳某𫠦輸錢&KR0057;厚且&KR0162;田若干畒以贍¶
其衆云¶
　逹觀院興造記¶
武康縣東北沙谿上獨蒼山之陽有佛廬曰逹&KR0026;院其僧之上¶
首曰古山宗青山祐故同氣也青山以大慧五世孫出鎮叢林¶
唯古山身任院事其為人魁重多才幹緇白共推服之大徳庚¶
子用甲乙之傳主是山𫠦以經紀之者靡愛其力裒衣盂之羡¶
以皇慶壬子剏西方殿程庫&KR0067;之入以延祐乙卯改建藏殿礱¶
斵丹&KR0627;弗侈弗陋&KR0160;屋寳凾嚴奉以式益買田二百畮而施以¶
田一百畮山五百畮青山時涖妙峰亦助以田及山合一百畮¶
贍其衆者既日充裕人咸樂扵勸功方謀磬巳槖斥大其三門¶
而報縁已謝以至治壬戌委順而化&KR0071;之者東山軍僅獲眡兩¶
<pb:KR4d0503_SBCK_011-19a>¶
廡之成俄又告𡨜今主僧唯能實古山之弟子與其徒心鏡正¶
傳師授䓁夙夜以先志之弗嗣爲懼凡其留貸壹不敢有悉用¶
市木石以泰定丙寅撤三門而新之仍度其故材更立外門崇¶
髙脩廣無少愆于疇昔&KR0204;畫之素過者莫不徘&KR0422;歎息以爲古¶
山雖没不已矣青山之徒師瑞以予與山門辱有事契狀其顛¶
末俾記焉按圗志院始造扵梁之大同一刹那須巳八百年𨹧¶
遷谷變而兹幻境獨不随刼增減逮今盛時弗替愈隆是固非¶
有𩔰官豪民爲之外護如它名山比保守於既盈振飭扵未墜¶
冝代不乏人而舊記𫠦叙㫁自宋新公而下五季之上皆無𫠦¶
考且謂諸僧清苦自持寡求不争以故香火弗至曠絶予&KR0026;古¶
山兄弟之或出㦯䖏不即世間亦不離世間其示現有爲以作¶
佛事誠未易以淺窺也豈直如向之𫠦云而巳㢤予姑因其迹¶
<pb:KR4d0503_SBCK_011-19b>¶
之可見者序次之如此¶
　　百丈山大智夀聖寺天下師表閣記¶
菩提逹摩大師後八葉有大比丘居洪之百丈山人稱之曰百¶
丈禪師¶
今天子始命因其舊謚大智覺照者加以弘宗妙行之號寺以¶
夀聖名則故額也山去郡治三百里其未置寺時林壑深阻岩¶
徑峭絶樵蘇之迹𫠦不通有司馬頭陀者善為宫宅地形之術¶
覩其山𫝑斗㧞與夫岡巒首尾之起伏知為吉壌𫠦留鈐記有¶
曰法王居之天下師表禪師之来式符其言東陽徳煇以禪師¶
十八代孫嗣住是山既新作演法之堂且増創重屋其上以妥¶
禪師遺像榜于楹間曰天下師表之閣云初¶
文宗皇帝入踐　天位即金𨹧潜邸造寺曰龍翔集慶詔開¶
<pb:KR4d0503_SBCK_011-20a>¶
山大訢領其徒而以禪師𫠦制清規為日用動作威儀之莭頋¶
其書行世巳乆後人率以臆見互有損益自為矛盾靡𫠦折𠂻¶
煇與訢學同師而柄法扵祖庭大懼夫来者傳疑莫知適&KR0025;無¶
以壹諸方之&KR0026;聴爰走亰師欲有請而𨤲正之今御史大夫撒¶
迪時執法中臺為言于¶
上得召見有　旨令煇譔次舊聞以授訢使擇習扵師&KR0003;者共¶
考之而頒行為叢林法仍加錫禪師以今&KR0197;褒顯而風厲焉煇¶
奉璽書將南還以閣之成未及有𫠦紀述諗于溍曰願叙其¶
構興之端原歸而刻諸溍&KR0060;觀遂古聖賢乘時&KR0071;作弛張迭用¶
循環不窮𫠦以通其變也佛之為教必先戒律諸部之義小大¶
畢陳種種開&KR0210;唯以一事去聖逾逺局為顓門名數滋多道日¶
斯𨼆是故建摩不階方便直示心原律相宛然無能留礙世降¶
<pb:KR4d0503_SBCK_011-20b>¶
俗末誕勝真離馳騁外縁成邪慢想是故百丈弘敷&KR0100;範輔律¶
而行調護攝持在事皆理盖佛之道以逹摩而眀佛之事以百¶
丈而俻通變之妙存乎其人厥後逹摩之傳𣲖别爲五而出於¶
禪師者二它師𫠦倡殊宗異教雖各名其家至扵安䖏徒衆未¶
有不取法扵禪師者然則天下師表之言良可徴不誣也粤自¶
中土君臣知尊佛法光昭崇極莫越扵今煇遭值　聖時蒙被¶
帝力用克發&KR0045;先訓紹隆宗風俾與　國家相爲悠乆永永無¶
已不持今之天下以爲師表盡未来際咸有依承溍是用謹志¶
之而於其經度之勤營締之羙有不暇論也閣爲屋以間計者¶
五其崇百有二十尺三其崇之一以爲其脩三其脩以爲其廣¶
以至順二年夏六月庀工冬十月訖事實煇住山之眀年而煇¶
入對以元統三年夏五月　命下則其明年春三月也¶
<pb:KR4d0503_SBCK_011-21a>¶
　蔣山寳公塔院記¶
道林真覺慈應慧感普濟大聖師寳公感縁應迹肇見於宋齊¶
之際靈異不可殫紀至梁武帝信嚮尤篤親執弟子禮以事之¶
大師甞指&KR0253;山定林寺前岡獨龍阜謂帝曰苟以爲隂宅後當¶
永乆帝問誰合得大師曰先去者得天監中大師示寂于興皇¶
寺帝以錢二十萬購其地奉真身窆焉皇女永定公主旣&KR0162;湯¶
沭之資造塔其上帝因爲建僧坊其下今太平興&KR0038;禪寺是也¶
寺&KR0004;爲精舎名開善塔曰妙覺大師應世之塔唐乾符中改精¶
舎爲寳公院南唐復開善故名而以院爲道塲宋太平興國中¶
乃𢌿今額錫大師以道林真覺之&KR0197;而詔避其諱祗稱寳公慶¶
暦初郡守葉清臣始合定林諸寺爲一以廣其居而奏請十方¶
禪刹紹興中又累加大師&KR0197;以慈應慧感塔曰感順之塔云塔¶
<pb:KR4d0503_SBCK_011-21b>¶
去寺二百歩其環以列屋别為塔院不知昉扵何時逮入¶
國朝廢而復興已六十年矣㤗定二年寺厄于災㑹¶
文宗居潜邸數臨𦍒而有禱扵大師禎祥之兆屢形吉夢錫以¶
緡錢圗起其廢暨歸御宸極内出金幣雲委山積飭工庀材窮¶
壯極麗且進封大師曰普濟聖師徴主僧守忠對&KR0045;便殿授三¶
品文階以冠師&KR0197;増創新寺賜額崇禧惟塔院尚存其舊規制¶
&KR0763;陋未及改作而守忠遷主徑山今住持法匡来&KR0024;其䖏莭縮¶
浮蠧庫&KR0067;日充乃盡撤塔院而一新之塔之趾徑六筵以漸而¶
銳其上六面五級周以歩簷最下一級飛榱外出至二十有二¶
尺當其前為正殿以間計者三其髙六㝷脩如其髙而益㝷有¶
二尺以為其廣又前為獻殿井亭後為&KR0026;音殿以間計者五而¶
其崇减扵正殿五之一正殿之旁翼以應夢之樓彌勒之閣闢¶
<pb:KR4d0503_SBCK_011-22a>¶
兩扉而作堂直其衝左曰木末右曰真樂環其外為僧廬庖湢¶
之屬以地𫝑中髙外下易於傾阤則帖石以廣其址四隅各設¶
巨甕貯水百斛以俻不虞門術故多怪松乆而摧缺益植穉松¶
以萬數凡木石瓦甓匠傭之費為鈔一十四萬九千九百緡為¶
米四千三百九十斛經始於至正四年之冬落成扵六年之夏¶
&KR0160;鐙輝映金鐸鏘鳴曲檻方櫺下臨無地𦒿&KR0199;僧竒偉䓁謂此¶
殊勝昔𫠦未覩冝有登載以示方来爰狀其實謁辝為記按建¶
康志蔣山距城十五里&KR0199;名鍾山建康今為集慶路山之得名¶
志𫠦叙詳焉考其地脉則由東南泝長江而西數百里乃止其¶
止也蜿蟺磅礴既翕復張中脊而下降為平衍郡治在焉西為¶
覆舟鷄籠諸山又西為石頭城而兹山對峙其東諸葛亮𫠦謂¶
龍蟠虎踞帝王之宅主於土中而言也盖自其𫠦&KR0018;山脊側而¶
<pb:KR4d0503_SBCK_011-22b>¶
睨之兹山持其左腋及至其䖏則沓嶂横陳廽鑾内向正中一¶
小峯隆然孤起即𫠦謂獨龍阜後人以峯頂圎粹如珠名之曰¶
寳珠峯縁坡陀下抵山足仰而視之苐見夫坐㩀要會而獨擅¶
其尊不知為山之腋也今又决渠立牐遏西谷之水折而東流¶
以合隂陽家之法人力之𫠦及抑有以助成其形勝者焉&KR0060;意¶
宇宙間清㳤之氣倐聚忽散&KR0004;無定在雖古帝王莫得而專是¶
以支為名山莫兹吉壤神棲聖止託焉以安其光靈震耀閱千¶
載猶一日殆非偶然也矧今昌辰遭逢之盛𫠦以𦤺其崇極者¶
蔑以加矣然非荷&KR0018;得人安能祗承徳意昭宣遺休如此乎是¶
用弗辤而為記其&KR0010;月若夫大師為如来使宻贊化機乘方便¶
而示現有生假神通而攝誘群品不思議事固非凡情𫠦能度¶
量且有前賢之碑銘記傳在兹不贅述焉¶
<pb:KR4d0503_SBCK_011-23a>¶
¶
金華黄先生文集卷第十一¶
<pb:KR4d0503_SBCK_011-23b>¶
<pb:KR4d0503_SBCK_011-23b>¶
