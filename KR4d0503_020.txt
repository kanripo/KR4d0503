# -*- mode: mandoku-view; -*-
#+TITLE: 金華黃先生文集
#+DATE: 2015-09-11 16:25:26.042660
#+PROPERTY: ID KR4d0503
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB04n0531-020金蕐黃先生文集-卷第二十.
<pb:KR4d0503_SBCK_020-1a>¶
金華黄先生文集卷苐二十　續藁十七¶
䇿題¶
　　會試漢人南人䇿問¶
問孔子告門人以旣庻加冨旣冨加教牧民而三事具則王道¶
成矣其設施之略可得而知歟稽之周官則𫠦以庻之者有九¶
兩保息本俗𫠦以冨之者有九職土㑹上冝土均&KR0189;政職事𫠦¶
以教之者有八統十二教三物八刑五禮六樂其經制之詳可¶
得而聞歟孟子之語時君無非周公之法孔子之意也推而行¶
之果可通扵今歟漢唐盛時亦云庻且冨矣君子或以為其教¶
無聞焉㦯以為未知𫠦以教也伊欲盡三事之責若何而可以¶
去漢唐之陋若何而可以比成周之隆抑有其道歟其酌古今¶
之冝而折𠂻之以對¶
<pb:KR4d0503_SBCK_020-1b>¶
　　上都郷試蒙古色日人䇿問¶
問天下事可言者多矣未易以&KR0205;數也姑舉其一二言之可乎¶
人才有短長而惟限扵資格民力有髙下而同困扵征徭儒術¶
非不尊而未能崇雅黜浮吏治非不嚴而未能發姦擿伏因循¶
積乆莫知𫠦以爲變通之方識時務之俊傑詎可黙黙而巳乎¶
願攄𫠦藴以俟爲政者擇而行焉母徒爲甚髙論也¶
　　江西郷試南人䇿問¶
問三代法制見扵經者惟周官一書大綱小紀詳略相因其言¶
人事悉矣然稽之尚書王制孟子之書有不能盡同者何歟或¶
以爲周公𦤺太平之迹或以爲六國隂謀之書果何𫠦折𠂻歟¶
周衰諸侯惡其害已而皆去其籍是書何以獨存歟漢除挟書¶
之律是書最後出而冬官亡矣時以考工記足之或者排其非¶
<pb:KR4d0503_SBCK_020-2a>¶
是考工有記果出於誰歟或又謂三百六十之屬已散見於五¶
官冬官果未甞亡歟國家以經術取士而是書不列於科目豈¶
以劉歆蘇綽王安石軰用之而不驗歟抑他有可議者歟厥今¶
朝廷内建六曹盖古六官之遺意也豈其成法固在所取歟抑¶
猶有可舉而行者歟諸君子為有用之學宜熟講之矣願聞其¶
&KR0003;¶
　　江浙郷試蒙古色目人䇿問¶
問先儒以經義治道分齋教諸生而水利居其一然則水利亦¶
儒者之𫠦當知也古𫠦謂水利曰河渠曰溝洫溝洫施於田間¶
故其效易見河渠限於地𫝑故其功難成方今言東南之水利¶
莫大於呉松江視古之河渠與溝洫其為力孰難而孰易其為¶
利孰少而孰多諸君子習為先儒之學必夙講而深知之矣𦍒¶
<pb:KR4d0503_SBCK_020-2b>¶
試陳之以禆有司之餘議¶
　　江浙郷試南人䇿問¶
問事有不本於古而可施於今者君子𫠦不廢也然亦安可徒¶
守故常而不究其始終乎漢之取民者有更繇有筭賦而除天¶
下田租之令時出焉唐之兩稅與之孰䡖孰重而迄今以為定¶
制乎漢之任人者有察㢘有課最而舉可為將相之詔間見焉¶
唐之循資與之孰得孰失而迄今以為定格乎其果皆無弊乎¶
推本而言則取民莫善於井田任人莫重於封建自秦開阡陌¶
置郡縣千載之下迄今遵為成憲者大抵皆秦之舊也何以能¶
使其法施於人乆而不變乎漢之限民名田唐之襲封刺史非¶
盡泥於古也亦莫有堅持其&KR0003;而卒行之者豈時殊事異通於¶
古者或戾於今而上下之𫠦便安者無古今之間乎民苦於兼¶
<pb:KR4d0503_SBCK_020-3a>¶
并而無以樂其生吏病於&KR0070;易而不得善其治又非可謂便安¶
之也其弛張損益猶有當議者乎它如交鈔引鹽近倣於宋以¶
立法者又未可&KR0205;數也請姑以其大者考歴代之㳂革原其始¶
要其終而折𠂻之庸俟上之人采擇焉毋苟謂此儒者之常言¶
而雷同勦&KR0003;以對¶
　　國學蒙古色目人䇿問¶
問禹湯文武其道一也而有忠質文之異尚子丑寅之異建何¶
歟至吾夫子又有行夏&KR0025;周之&KR0003;其去取之旨可得而聞歟記¶
禮者有曰虞夏之質殷周之文至矣由是言之有虞氏亦有𫠦¶
尚歟殷之前夏已尚質周之前殷巳尚文歟三代而下以迄于¶
今𫠦用固夏時也今之為文果皆周之文否歟時務莫有大於¶
此者不可以不講也幸究其&KR0003;¶
<pb:KR4d0503_SBCK_020-3b>¶
問學者將以行之也𫠦學何道歟𫠦行何事歟弦歌之化本於¶
四科之文學後世專門名家猶有以儒術飾吏者以經義决事¶
者矣夫何古道湮墜士習日媮羣居則玩思空言而指簿書錢¶
穀為細務&KR0025;政則苟逭吏議而視仁義禮樂為虚文不㡬於𫠦¶
學非𫠦行而𫠦行非𫠦學歟二三子蒙&KR0013;樂育以㓜學為壯行¶
之地可無𫠦熟講而素定歟孔門逺矣西漢之士有不可企而¶
及者歟願試陳之無以讓為也¶
問進賢退不肖古之道也　國家設官分職以理庻務而俾持¶
風紀者司其黜陟夫何州縣間絓扵吏議者徃徃而是登于薦¶
牘者曽不多見歟有虞氏𫠦舉十有六人𫠦去四人而已由是¶
推之三載之𫠦黜陟㮣可知矣豈今不古若賢者寡而不肖者¶
衆歟孔子曰十室之邑必有忠信安可厚誣天下無君子歟願¶
<pb:KR4d0503_SBCK_020-4a>¶
試陳之以祛𫠦惑¶
問古之為國者必務訓農其民冨而俗醇良有以也方今¶
朝廷重臣旣專領司農之官郡縣長吏又兼任勸農之職而田¶
里之間地有遺力人多游心談者率以為田不井則背本而趨¶
末者衆是固然矣夫井地之法旣未易卒復若何而能使守本¶
業者有以盡其力逐末作者有以易其心𦍒試陳之¶
問國家之患盗自古而然矣方今　朝廷清眀天下無事而民¶
間推埋搏掩之習猶有存者以為飬之未至窮而無頼歟教之¶
未盡愚而無識歟則農桒學校之政甞舉矣以為郡縣之治有¶
未善苦吏急而𦤺然歟則守令之選又未甞不精也願推言夫¶
不能使民不為盗者其失安在弭之之方冝何如母諉曰此有¶
司者之事非諸生之𫠦知也¶
<pb:KR4d0503_SBCK_020-4b>¶
問古之為治者必正習俗𫠦尚不同故其為俗亦異禹湯文武¶
之道一也而忠質文各有𫠦尚何歟&KR0003;者以為五帝以前風俗¶
大同故無𫠦尚而記禮者曰虞夏之質殷周之文至矣然則有¶
虞氏亦有𫠦尚歟殷之前夏巳尚質周之前殷已尚文歟孔子¶
有郁郁乎文哉吾&KR0025;周之&KR0003;而董生謂漢冝損周之文用夏之¶
忠何歟由漢而来千有餘&KR0010;中間土字分裂而政殊俗厖固未¶
可㮣論方今天下大同徳教流洽而習俗未能丕變以為文耶¶
則士多因陋而就寡以為質耶則民多澆淳而散朴以爲忠耶¶
則為吏者又徃徃舞智而御人𫠦尚果安在歟欲救其弊冝何¶
先歟諸君子它日獲備官使出而任承流宣化之責扵當代𫠦¶
冝損益者可無夙講歟試言其畧¶
問飬士將以𦤺用也養之於未用之前者有教法焉用之於旣¶
<pb:KR4d0503_SBCK_020-5a>¶
養之後者有選法焉爲法雖不同而首尾相資有不可偏任者¶
夫何今也拘扵法守莫能相通漢之徒三千不盡登於銓曺唐¶
之吏八百不皆出於學舘𫠦養非𫠦用而𫠦用非𫠦養選法在¶
今爲甚宻教法視古則已䟽法制之䟽宻既殊事任之重䡖不¶
得不異此𫝑之𫠦必至歟是果出於立法之&KR0004;意否歟品調消¶
息之使無彼此䡖重之偏亦有其道歟此區區之𫠦欲聞也¶
問昔者孔門弟子之問荅言必以實聴其言而其志之𫠦趨學¶
之𫠦造可知也去聖日逺後生小子𩔖以空言相髙端木氏之¶
𫠦不得聞者若巳有聞漆雕氏之𫠦未能信者若巳可信雷同¶
勦&KR0003;併爲一談雖有知言之君子亦莫能察其𫠦志之逺近𫠦¶
學之淺深也惟自知之眀者其爲言也實二三子冝審扵自知¶
矣幸因荅問少攄其素藴以見夫𫠦志𫠦學之實何如也¶
<pb:KR4d0503_SBCK_020-5b>¶
問爲&KR0038;者皆欲吏之㢘不知𫠦以𦤺其㢘皆患吏之貪而不知¶
𫠦以去其貪談者謂禄秩厚則㢘者有𫠦勸禁令嚴則貪者有¶
𫠦懲是固然矣今之禄秩非不厚而㢘吏不爲之多禁令非不¶
嚴而貪吏不爲之少其理安在乎¶
問民貧則&KR0038;無獨冨民冨則國無獨貧此理𫝑之必然而無可¶
疑者今天下之民以爲貧耶木土&KR0013;文錦犬馬餘&KR0079;粟者亦或¶
有之以爲冨耶䄈&KR0260;不完含菽飲水而不免於飢寒者盖已多¶
矣&KR0038;家之調度將一切取贍於冨家固不能無朘削之患欲使¶
均無貧而皆有以待公上之湏又慮夫兼并之弊終未易除然¶
則爲&KR0038;計者如之何其可也¶
問聖賢之論治未甞不取法於古顔淵問爲&KR0022;而孔子告以四¶
代之禮樂&KR0364;文公問爲國而孟子告以三代之井田學校何𫠦¶
<pb:KR4d0503_SBCK_020-6a>¶
取之不同歟由設施次苐言之必養之以井田教之以學校而¶
後禮樂可興也其法果可偏廢歟孔孟𫠦言布在方𠕋顔淵無¶
其位而不得行&KR0364;文公有其志而不能行後世雖或行之而未¶
盡也今亦有當講者歟尚畢其&KR0003;¶
問盖聞君子學道則愛人小人學道則易使今之君子知學道¶
者誠有之矣小人而能學道者&KR0004;不多見也伊欲以斯道覺斯¶
民使化行俗羙而比屋可封則為君子者不得不任其責請試¶
言之以&KR0026;二三子之自任者何如也¶
問昔安　先生之教學者有經義齋有治事齋治事者人治一¶
事又兼一事故其出而仕多適於世用若老扵吏事者由講習¶
有素也夫窮經而不能𦤺用則經為空言矣作事而不師于古¶
訓則其為事亦苟焉而已矣是果可岐而二之歟然以其成效¶
<pb:KR4d0503_SBCK_020-6b>¶
觀之則又如彼何歟諸君子朝斯夕斯𫠦談者無非經義也𫠦¶
治事果何事歟幸試以素𫠦講習者言之毋譲¶
問為法必有先後之序知𫠦先後則舉而措之斯易耳盖昔之¶
言治者曰明黜陟也抑僥倖也精貢舉也擇官長也均公田也¶
厚農桒也修武備也减徭役也覃恩信也重命令也此十事者¶
孰於今為急而在𫠦當先孰於今為緩而在𫠦當後二三子習¶
為眀體逹用之學必甞究心乎此矣請條陳之¶
問錢出於古而交會創於近代然𫠦謂交㑹者必以錢為之本¶
盖合劵𫠦以取錢非以彼易此使之捨實錢而守虚劵也方今¶
鈔法獨行而錢遂積於無用之地立法之&KR0004;固有因有革及其¶
旣乆亦冝有變通之道焉請試言之以待執事者之財擇¶
問除盗捄荒非無良法然莫若思患而豫防之乃今¶
<pb:KR4d0503_SBCK_020-7a>¶
聖仁在上威行恵孚蟻聚之衆固巳肅清菜色之民殆將甦息¶
及是時也儆戒無虞蓄積備具有不可不素講者二三子儻有¶
志焉於&KR0025;政乎何有請試陳之以俟有司者之詢訪也¶
問君子小人如隂陽之相反用君子則治用小人則亂不待智¶
者而後知也然稽之前古雖治世未甞無小人果可盡去乎夫¶
𫠦以䖏之者必有其道矣聖人推隂陽之消長以為䖏小人之¶
法或尚剛决或貴扵不惡而嚴何其不同乎方今眀良相逢君¶
子道長時之𫠦以為㤗也欲保其㤗有急於䖏小人者乎聖人¶
𫠦謂剛决與不惡而嚴者今冝何先請擇於斯二者以對¶
　　國學漢人䇿問¶
問傳有之曰教之以徳齊之以禮則民有格心教之以政齊之¶
以刑則民有遯心此豈非聖人𫠦以論治者乎漢崔寔始為嚴¶
<pb:KR4d0503_SBCK_020-7b>¶
之則理寛之則亂之&KR0003;而史臣以為眀於政體寔之論猶空言¶
耳諸葛亮治蜀刑法峻急而史臣以為識治之良才則又見扵¶
行事者也然則聖人之論治者非耶諸君子眀古而識今冝熟¶
講扵此矣它日出而&KR0025;政則何以㢤其悉陳之毋譲¶
問昔者舜以契為司徒而敷五教于百姓命之以一言而已至¶
命䕫典樂以教胄子則為言不一而足焉成周之教萬民者大¶
司徒而已其教國子也有師氏焉有保氏焉又有大司樂及樂¶
師焉為教雖不必盡同略於郷而詳於國則一也豈不以𫠦䡖¶
者可略𫠦重者冝詳歟洪惟我　朝事必師古乃者　綸音洊¶
降嘉惠乎成均之士甚厚皆帝王之遺意也𫠦重固有在而待¶
之不加詳焉何以稱塞　上旨歟盖古之設教者有聲音律吕¶
干戈羽籥弧失之𩔖為事至詳也果可用於今而不以為戾歟¶
<pb:KR4d0503_SBCK_020-8a>¶
二三子朝斯夕斯𫠦談無非天人性命之理凡昔人爲教之具¶
皆未甞身服其事寧不曰彼𫠦習者器之末此𫠦講者道之本¶
歟先儒之論學盖曰不可厭末而求本幸推原其本末而於其¶
法之𫠦冝詳者條陳之將以復于　上而相與講習焉母苟曰¶
異世殊時不相㳂襲也¶
問古之造士必以四術而莫尚於樂有虞胄子之教典樂專焉¶
成周國子之教司樂緫焉考其名官而𫠦重可知也豈不以樂¶
者學之𫠦以成終歟漢唐去古日逺詩書禮之文雖僅存而樂¶
之缺有間矣然猶有以樂立扵學官者有請以樂教諸生者其¶
爲樂果皆出於古歟我　朝㳂襲近制雅樂之設于成均者惟¶
釋奠乃有合而未始用以爲教也其爲樂果不通扵今歟孔子¶
適齊以童子視端行直而知韶樂之作樂之善人心其效如此¶
<pb:KR4d0503_SBCK_020-8b>¶
而可希闊弗講歟伊欲如帝王盛時俾為士者無不成於樂亦¶
有其道歟二三子㳺于庠序之間蹈徳詠仁不為不乆願具陳¶
古樂之本末與其可施扵今者有司得以詳擇焉¶
問若昔三代之士論于郷者必升于學然後官爵加焉其取之¶
也詳故其為材也備漢之四科不皆養扵學校唐之六舘不皆¶
擇於郷閭至宋之方州舎法遂判焉兩途而亦足以得人何歟¶
洪惟　國朝自至元間建首善之地于亰師以風四方逮延祐¶
&KR0004;乃以科目取士著于令如種之獲適惟其時三&KR0010;登賢能之¶
書于天府僅百人以博士弟子而預其列恒不若偕計吏者之¶
衆豈取之有未盡歟抑教之有未至歟或者閥閱貴㳺耻與寒¶
畯争長歟伊欲考古之制自郷而學自學而官爵之其可行扵¶
今否歟後世之法亦有可𠫵用者歟幸試陳之毋隠¶
<pb:KR4d0503_SBCK_020-9a>¶
問國朝之制䇿士必以經史時務時務誠未易知經出于聖人¶
亦不容擬議也姑以史事言之左氏之𫠦傳太史公之𫠦紀立¶
法何不同歟班固荀恱范曄𡊮宏陳夀之流互有祖述孰為得¶
失歟歐陽子唐書法太史公者也司馬公通鑑法左氏者也而¶
皆不能免先儒之譏是盖有其&KR0003;矣然綱目之作㦯因其舊或¶
革而正之其是非去取可得而聞歟方今六舘之士奮自儒科¶
而居編摩論撰之列者踵武相接也二三子扵昔人之是非得¶
失安可無夙講而為之折𠂻歟願試陳之以&KR0026;𫠦學¶
問古之為國者四曰井田曰封建曰學校曰&KR0079;刑其存於今者¶
學校而已夫阡陌之巳開者不可復矣何以使民無甚貧而遂¶
其生乎郡縣之已置者不可變矣何以使吏無數易而成其治¶
乎箠令已定則法之輕者不可加重矣何以使人無易犯而不¶
<pb:KR4d0503_SBCK_020-9b>¶
䧟扵罪戾乎若夫學校雖以著令僅存而知仁聖義忠和之教¶
不及扵萬民直温寛栗剛蕳之教不行扵胄子何以使之成其¶
材就其實乎先王之遺制廢而莫之舉者旣如彼存扵今者又¶
如此其弛張損益亦有可議者乎二三子㳺扵庠序之間而務¶
為有用之學得無夙講扵此乎其酌古今之冝以對¶
問人材者國之𫠦與立也培植本根以成其名莭者上之待士¶
冝過乎厚奮揚精采以持其清議者士之自待不冝過乎薄四¶
代逺矣東漢太學之士三萬餘人嘘枯吹生公卿徃徃折節下¶
之辟召常出其口唐之六舘宋之三舎猶有能眀目張膽叩閽¶
言事者史諜𫠦載可信不誣也方今　聖仁在上菁莪樂育古¶
𫠦未有芻蕘之言一善弗遺夫何以賢士之𨵿萃四方之英㳺¶
而扵民生之休戚政治之得失一切存而不論徒規規焉綴緝¶
<pb:KR4d0503_SBCK_020-10a>¶
陳言以求合有司月書季攷之繩尺視昔人若不能無歉上之¶
人待之者亦旣厚矣其自待者毋乃太薄歟豈世降俗敝士氣¶
萎薾不可復振歟抑為表率者未有以鼔舞而作興之歟&KR0026;立¶
朝必扵平日它時倘有言責亦將守其嘿以為醇謹歟願聞𫠦¶
以變今日之積習追昔人之風烈者其道何若亦以&KR0026;𫠦志焉¶
問三代之興皆改正朔夏建寅啇建丑周建子此三代之正朔¶
也而甘誓有三正之言則三代之前三正旣迭用矣黄帝顓頊¶
之暦堯之授人時舜之恊時月正日果何𫠦建歟前乎夏啇旣¶
建寅矣以湯武周公之聖何為不能踵而行之而行夏之時猶¶
有待於孔子然後定歟建子者一陽之生天道之始也建寅者¶
三陽之長人事之始也商之建丑獨何義歟秦之建亥亦商周¶
有以啓之否歟先儒謂三代改正朔而不改月數以詩書言之¶
<pb:KR4d0503_SBCK_020-10b>¶
月固不改矣攷之孟子則月盖未甞不改也何其不同歟由漢¶
迄今率用夏時是無容議矣然語古而無徴習今而不察亦君¶
子𫠦耻也試索言之¶
問一代之興必有一代之俗風聲旣立氣習繫焉東漢尚清議¶
而名節日以崇西晉好清談而禮法日以替得非好尚之殊遂¶
以成俗歟然夷攷其人無𫠦囬撓戮力王室者清議激之也而¶
亦有遜辭恭色取媚於時者焉清議果安在歟任放為逹廢弛¶
軄業者清談啓之也而亦有檢攝衆事未甞少閑者焉清談何¶
甞為之累歟豈士君子之制行有不随風聲氣習轉移者歟稽¶
前言徃行之得失以自鑒而防其好尚之偏不亦學者之切務¶
歟幸試陳之以觀𫠦趨嚮者安在¶
問選舉之法其来尚矣&KR0003;者率以為古之取士以實不以文後¶
<pb:KR4d0503_SBCK_020-11a>¶
世反是故其人才不古若也稽之經史則有虞氏之敷納以言¶
近於文成周之賔興以六徳六行近於實謂有虞氏之法不及¶
成周可乎若漢之以孝㢘察於有司者即古𫠦謂徳行唐之以¶
直言極諫對於天子之廷者即古𫠦謂言也然以唐人詞章之¶
習較之西漢之儒術東漢之名節固自不侔夫豈文勝其實誠¶
如談者𫠦云雖有虞氏之遺法亦不能無弊乎此皆有司𫠦甚¶
惑也幸相與推言其故¶
問漢儒言災異者焦延夀亰房以易夏侯勝劉向歆父子以洪¶
範五行故延壽作易林而向作洪範五行傳論至班固始述歆¶
言以為河圗雒書相為經緯八卦九章相為表裏盖二者莫可¶
偏廢也&KR0154;為而固書獨五行有志乎近世學士大夫皆以易言¶
吉凶而不復以洪範言休咎豈非欲矯其偏乎漢儒之牽合拘¶
<pb:KR4d0503_SBCK_020-11b>¶
泥誠若未足盡信固𫠦序次禍福徴應之實果可盡廢乎然考¶
之周官則太卜𫠦掌三易之外無𫠦謂洪範五行者豈古之隂¶
陽占驗一以易為㫁而洪範不預乎箕子之言安𫠦用漢儒之¶
言何𫠦本乎易洪範並列于六藝五行災異之學豈但小道之¶
可&KR0026;而巳今亦有能通其&KR0003;者乎請聞其略¶
問為學必求師而取友師之尊未若友之親也樊遲問仁與知¶
夫子旣吿之矣退復質諸子夏始喻夫子吿之之意當時學者¶
旣問於師又辨諸友其務實如此非後進𫠦冝取法歟二三子¶
群居終日求於師者為甚詳而取扵友者則已略是固知師之¶
可尊矣亦知友之當親歟在易麗澤兊君子以朋友講習釋之¶
者曰兊為&KR0003;朋友講習&KR0003;之大者也知講習之為&KR0003;則知友之¶
當親矣其相滋相益豈淺淺歟願以古者湏友而成之義相與¶
<pb:KR4d0503_SBCK_020-12a>¶
懋明之毋苟曰歸而求之有餘師也¶
問成周郷飲酒之禮歴漢唐猶存漢唐行於郡邑而西晉行於¶
辟雍今頋以非著令𫠦及莫之敢舉惟偏州下邑守令之有志¶
於古者乃或講行之固未必能盡合於舊典也盖古之郷飲酒¶
或以蜡𥙊或以習射或飲&KR0038;中之賢者唐惟三&KR0010;賔興略用其¶
儀今又廢矣升歌笙入間歌各三終皆以小雅合樂三終則周¶
南召南漢惟鹿鳴騶虞僅𫝊其聲今亦亡矣然則古禮之存者¶
㡬希伊欲蒐輯遺文以諗于朝而肄習于庠序之間諸君子倘¶
有意焉𦍒相與商訂之¶
問漢耿壽昌奏設常平倉蕭望之非之而宣帝不聽常平法既¶
行民果以為便後世因之莫敢廢也夫以望之論議有餘材任¶
&KR0535;相豈迂闊扵事情而不知變通者歟若壽昌者徒以能商功¶
<pb:KR4d0503_SBCK_020-12b>¶
利得幸於上何以使法施於人如是之乆歟近代常平義倉領¶
以專使逮至我　朝乃有義倉而無常平頃甞有以復常平為¶
請者事下有司將行而輙止或者夀昌之遺法至是不能無弊¶
而望之之言為不謬歟徴古驗今以究其得失而折𠂻之有司¶
之𫠦願聞也¶
問班固志地理條其風俗最為詳悉按禹貢周官職方氏辨九¶
州山川土地𫠦宜皆未始及乎風俗而十三國風之變獨見於¶
詩&KR0003;者謂盛治之世天下大同故無風俗之可言國異政家殊¶
俗而風聲氣習随之故不得不論其風俗作史者兼而取之𫠦¶
以俻著古今之本末云爾然以其時考之禹有反道敗徳之苗¶
民周有怙侈㓕義之殷士則扵其同之中有未盡同也曹之失¶
奢魏之失&KR0310;鄭衛之失&KR0075;而唐有堯之遺風則於其變之中有¶
<pb:KR4d0503_SBCK_020-13a>¶
未盡變也文翁倡其教相如為之師而蜀之文章冠天下韓延¶
壽先之以敬譲黄覇&KR0071;之而頴川之教化大行則風有時而移¶
俗有時而易似未可專以地分為㫁也夫語時務者莫大於移¶
風易俗而扵經史之指若有𫠦未喻幸有以祛𫠦惑焉¶
問尚論昔之言治者必推賈&KR0105;董仲舒而劉向稱仲舒雖伊吕¶
無以加&KR0105;雖伊管未能逺過則是&KR0105;仲舒皆伊吕之流也然而¶
一則曰伊吕一則曰伊管豈仲舒𫠦言純乎王道&KR0105;𫠦言雜出¶
扵覇道歟向子歆不以向之稱仲舒者為然而扵&KR0105;無𫠦貶&KR0105;¶
果非仲舒𫠦及歟至歆叙七略&KR0105;仲舒又何以與伊尹太公管¶
子並列扵諸子歟若夫治安之策天人之對乃班固𫠦謂切於¶
當世之事而二三子𫠦夙講以待問者也請摭其言之無怍於¶
古人可施於今日者條陳之¶
<pb:KR4d0503_SBCK_020-13b>¶
問曺参避正堂舎蓋公而齊國安集周亞父得𠟵孟若一敵國¶
而知呉楚無能為班固於本傳備著之者以其有𨵿於治亂成¶
敗云爾至為司馬遷傳賛乃譏其先黄老而後六經退䖏士而¶
進姦雄其旨安在乎固又謂道家者流清虚以自持卑弱以自¶
守合扵堯之克譲易之謙謙布衣㳺侠之倫温良泛愛振窮周¶
急謙退不伐亦皆有絶異之姿其稱之如此豈猶有取於遷之¶
遺意乎方今治教休眀風俗醇羙為士者旣不屑道虚無之言¶
為民者又莫敢以豪傑自任諸君子亦甞&KR0101;古今習尚之變而¶
考前史論議之同異得失乎願聞其&KR0003;¶
問職田之制其来尚矣而今也謂之養㢘職田職田而以養㢘¶
為名則是吏之㢘否時視夫𫠦養何如耳然以田之在官者有¶
限有田則給焉無田則弗給也不㡬扵穀禄不平乎若夫人品¶
<pb:KR4d0503_SBCK_020-14a>¶
之不齊又未易以槩論㢘者固不待養而有養者未必皆能㢘¶
也豈非無恒産而有恒心者惟士為能乎伊欲使上之𫠦養也¶
均下之自養也厚其道何由可得而聞乎¶
問古者士有常業官有常守故其為事專而成效易見也夫何¶
後世之用人惟以&KR0010;月序遷而不復審其&KR0014;否至於官數易其¶
守而士數易其業以儒名家者不得專意於稽古禮文以吏為¶
師者不得專力扵簿書期會自非以數術方技執藝事為世守¶
鮮有乆扵其職業者授以不素習之事而欲委任責成焉亦難¶
矣豈當世之士皆有非常之材而措諸事業者無施不可歟抑¶
為士者徒知計官資之崇卑而未能如數術方技執藝事者之¶
安其𫠦守歟不然則古者任人之道不可行於後世歟必有其¶
&KR0003;¶
<pb:KR4d0503_SBCK_020-14b>¶
問昔之大儒盖有以習文法吏事見稱扵史氏者然則文法吏¶
事亦君子之𫠦冝知也安可忽乎孔子曰古之知法者能省刑¶
本也今之知法者不失有罪末矣惟夫使之無訟而後可以省¶
刑是誠難能也苟非有以得其情鮮或不失有罪者豈易然乎¶
律學之廢巳乆理官𫠦掌固非諸生𫠦得與聞乃若先王立法¶
之意考諸載籍猶可見也二三子姑以𫠦知者究其本末而極¶
言之可乎¶
問談者謂秦尚申韓故其治刻薄而少恩晉尚莊列故其俗浮¶
華而無實其&KR0003;是也我國家尊尚儒術褒孔子之道以昭示¶
乎四方搢紳先生言必以孔子之詩書執禮而非敢爲申韓法¶
家之言也教必以孔子之文行忠信而非敢爲莊列道家之教¶
也是冝刻薄之風浮華之習爲之丕變乃猶有一二之或存而¶
<pb:KR4d0503_SBCK_020-15a>¶
未盡去者何百家邪&KR0003;入人之深而儒者之效頋若是緩與夫¶
豈為士者溺扵口耳之末而昩扵當世之𫠦尚與不然則承流¶
宣化者未能諭上旨歟願聞𫠦以轉移而興起之者其道何由¶
也¶
問自古有國者不能去刑必設官以主之虞之九官眀刑者有¶
士焉而折民惟刑者秩宗之官也周之六官掌刑者有司㓂焉¶
而以郷八刑紏萬民者司徒之官也旣有刑官而又以它官分¶
任其職何歟豈其為事固有不同歟今之刑曺即古之士與司¶
㓂也禮官無𫠦謂折民之刑而教官無𫠦謂紏民之刑職任可¶
謂專而不分矣夫職任專則事易治何古之人慮不及此歟二¶
三子姑為之解¶
問古者家有塾黨有庠術有序&KR0038;有學盖無地而無學亦無時¶
<pb:KR4d0503_SBCK_020-15b>¶
而不學也王制諸侯天子命之教然後為學然後為學則凡天¶
子之命𫠦未及者不得有學矣將輟而弗教歟千乘之國為郷¶
術與二十五家之閭者有㡬而建學立師悉聴命扵天子為法¶
何若是之煩歟小學在公宫南之左大學在郊此諸侯之國學¶
也豈當時國學湏天子之命乃立郷學之設不待禀命歟夫學¶
校之政亦時務之大者也考經傳之遺文以祛𫠦惑敢俟来對¶
問天下之事恒患夫過與不及不及則失於蕳過則失扵煩其¶
不適扵中一也曺参日飲無𫠦請事而不嫌其蕳諸葛孔眀夙¶
興夜𥧌罰二十以上皆親覧而不厭其煩俱號稱良相其為事¶
有不同何以能同歸于治乎豈其才智之不齊舎𫠦短而用𫠦¶
長乎抑以世殊事異其弛張緩急難以㮣論乎千載之下欲以¶
古人自期者苟未至乎無過不及之地則守職而不病扵蕳為¶
<pb:KR4d0503_SBCK_020-16a>¶
曹参可也奉法而不傷扵煩為諸葛亮可也不猶愈扵為胡廣¶
之中庸乎先儒甞教人以志伊尹之志矣曺参諸葛亮之事寕¶
足多譲乎願聞諸君子之自期者何如也¶
問自古&KR0038;家莫不重馬政𫠦以蕃息之者必有其法焉儒者引¶
經而言則以為衛之詩人羙其君有秉心塞淵来牝三千之語¶
盖人之操心充實而深逺故其馬生息之蕃如此也夫苟於芻¶
牧之事漫不加省而但扵吾之一心求馬之蕃息不太迂乎前¶
史𫠦載漢諸苑三十六𫠦馬三十萬匹唐八坊四十八監馬七¶
十萬六千匹而後魏之馬乃至二百餘萬匹以後魏與衛人𫠦¶
畜較之㡬七百倍果皆本諸其心而𦤺之乎抑有它術乎天下¶
之事固未有不本扵心者馬政特其一矣孟子曰徒善不足以¶
為政釋之者謂有其心而無其政也馬政於今為尤重請即是¶
<pb:KR4d0503_SBCK_020-16b>¶
而試論之則凡發扵心而措扵事業者可以𩔖推也¶
　　堂試蒙古色目人䇿問¶
問一代之治必有一代之法儒者之論恒以為古之治純任道¶
後之治純任法天下其果有道外之法歟洪惟¶
天朝列聖相承國之𫠦慿藉扶持者規模至宏逺也徴古而驗¶
今或者未能無疑焉考課之法非不眀而奏最者甚寡紏察之¶
法非不嚴而貪沓者尚多减繁有法而獄訟不為之&KR0205;衰服色¶
有法而僣侈不為之少戢豈奉行之有未至歟抑離道以為法¶
而𦤺然歟其弛張損益或猶有可言者歟諸君子眀扵時務念¶
此至熟也其参酌古今條陳以對母泛母畧¶
　堂試漢人南人策問¶
問道學何始歟危微精一以為傳文行忠信以為教道學之名¶
<pb:KR4d0503_SBCK_020-17a>¶
未立也漢董生唐韓子皆當世大儒其亦𫠦謂道學非歟粤自¶
營道河南𨵿西倡其前𬗋陽廣漢東莱承其後逮至我¶
朝文正許公出而以身任道學之&KR0009;學士大夫莫不知𫠦依歸¶
乃者¶
仁皇在御眀詔有司以經術造士且示學者以𫠦宗師道學之¶
盛莫今若也夫何新學小子味其糟粕者不過為取科目之計¶
老成𪧐學窺其閫奥者𩔖皆有輕科目之心古之道學亦若是¶
歟伊欲循其名考其實使下焉者母徒譁世以取寵上焉者毋¶
苟䡖世而肆志豈非今日作人之大務歟諸君晝談夕講扵道¶
學之言為日乆矣願試陳之亦以&KR0026;𫠦學¶
問自古以知人為難君子小人𫠦為如隂陽晝夜之相反本不¶
難知也特患夫近似者未易辨耳以謹重為君子浮薄為小人¶
<pb:KR4d0503_SBCK_020-17b>¶
耶則與家人語而不及朝省政事者似乎謹重矣而人不免譏¶
其阿䛕人主嚮儒術而常毁之者似乎浮薄矣而人莫不憚其¶
正直何也以恬退為君子以奔競為小人耶則晦迹於終南山¶
者似乎恬退矣而狥權利為驕縦人指其隠居為仕䆠之捷徑¶
伏謁扵光範門者近乎奔競矣而皇皇扵仁義人仰其道徳扵¶
㤗山北斗何也苟不扵其近似者而辨之則人豈誠易知哉有¶
天下國家者孰不欲進君子退小人而鮮能不失扵近似之間¶
毫𨤲之差千里之謬辨之不可不早也願聞其方¶
問三代而降典籍殘缺言禮學者離為專門夫禮莫重扵𥙊而¶
諸儒或分五帝為六天或合二祧為七廟至扵郊丘異同祫禘¶
大小六宗之義七祀之文明堂屋室之數論議角立莫能相通¶
我&KR0038;家承平日乆稽古禮文之事固已大俻然於諸家之&KR0003;有¶
<pb:KR4d0503_SBCK_020-18a>¶
不容兼取而並用者考其孰得孰失而折𠂻之以待問焉諸君¶
子之事也幸相與試詊之母苟諉曰則有司存¶
　勸農文¶
　　諸曁州&KR0134;農文¶
古之有民社者未甞不以農事為先拊循&KR0134;率具有其法我¶
朝参稽故典郡邑守令悉以&KR0134;農入衘事莫重焉比以受任之¶
&KR0004;延登𦒿年詢以風土咸謂是州地産素薄兼之襟山帶湖旱¶
澇相半仍&KR0010;凶歉民多阻飢夫不知盡其在人而一切聴其在¶
天可不可也昔魏文侯使李悝作盡地力之教以方百里之地¶
為田六百畒理田勤則&KR0010;增粟百八十萬石不勤則&KR0010;减粟百¶
八十萬石勤與否之利害相逺如此然則欲盡地力者亦在乎¶
盡人力而巳誠能率而子弟竭其四肢之力以&KR0025;事於南畒將¶
<pb:KR4d0503_SBCK_020-18b>¶
見冨&KR0010;之入弗减益増蓄積旣多縦有旱澇可無乏食之慮矧¶
今　聖仁在上茂育羣品至和之應必有豐年乃若奬厲而成¶
就之固長民者之責也兹以東作方興率遵故常躬秉耒耜為¶
爾農&KR0134;其尚勉之母苟以為具文而藐藐其聴也¶
　上梁文¶
　　行中書省上梁文¶
我國家幅貟至廣屏翰有嚴輟宰執之近班緫兵民之大柄分¶
符而專節制端笏以領縉紳左江右湖擅東南之都會上棟下¶
宇聳廊廟之具瞻内拱　帝宸外臨蕃服孰使百竂之長莫安¶
一日之居旣合舊以圗新寕因陋而就蕳冝增崇於壯觀用昭¶
示於等威官属駿奔工徒鱗集辨方拓土置水臬以取平度木¶
蕳材運風斤而獻巧舉無愆素役靡告勞審面𫝑以得中覩儀¶
<pb:KR4d0503_SBCK_020-19a>¶
刑而如故穹門洞唘燭幽𨼆於閭閻巨厦燕休折遐衝於樽爼¶
是𫠦謂政事之本匪徒誇興作之功龜兆弗違虹梁將架庸伸¶
善頌式相歡謡¶
抛梁東海上雲開曉日紅大舶髙䑺来萬里島夷稽首慕皇風¶
抛梁西三吴&KR0112;稌徧髙低灌輸亰邑倉箱溢猶有餘粮野外棲¶
抛梁南閩嶠風行掃瘴嵐枹鼓不驚民按堵九天雨露聖㤙覃¶
拋梁北舳艫衘尾官河直百賈流行道路通日中聚貨如山積¶
抛梁上紛郁非煙遥在望台階清潤六星齊太平可見非無象¶
抛梁下俯瞰江濤奔萬馬居人㳺衍競讙呼共樂昇平陶至化¶
伏願上梁之後五兵偃息百穀豐穣民風擬於鄒魯相業侔於¶
虞唐宣暢鴻靈益固藩籬之守翊扶寳祚&KR0098;資柱石之強等天¶
長而地乆慶　君眀而臣良¶
<pb:KR4d0503_SBCK_020-19b>¶
¶
金&KR0160;黄先生文集卷第二十¶
