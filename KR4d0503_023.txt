# -*- mode: mandoku-view; -*-
#+TITLE: 金華黃先生文集
#+DATE: 2015-09-11 16:25:26.192638
#+PROPERTY: ID KR4d0503
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB04n0531-023金蕐黃先生文集-卷第二十三.
<pb:KR4d0503_SBCK_023-1a>¶
金華黄先生文集卷苐二十三　續藁二十¶
　祝文¶
　　謁先聖祝文¶
忝繇諸生蒙　恩錫苐洋洋聖道實佑啓兹覆載生成名言罔¶
旣欽承¶
睿旨展謁告䖍聖神臨之敢&KR0018;夙學¶
　　諸曁州謁廟祝文¶
　　　先聖¶
昔者夫子之論政盖曰子欲善而民善矣溍忝繇諸生與聞有¶
政請事斯語以對越夫子在天之灵¶
　　　三皇¶
維三聖人爲郡邑之通祀■有著令溍祗事云&KR0004;肇以禮見遵¶
<pb:KR4d0503_SBCK_023-1b>¶
舊典也¶
　　　城隍¶
溍&KR0013;命佐州與有民社祗役告䖍式遵故常治人事神敢不夙¶
夜維爾有神尚鍳臨之¶
　　　東岳¶
泰山之雲實雨天下郡邑𫠦在得望祀焉溍祗事云&KR0004;是用展¶
謁曰雨曰暘維神其嘉惠之¶
　　　諸廟¶
治人事神吏之職也禦災捍患神之力也通幽顯而一貫𫠦以¶
交盡其責也頋兹陋微無能為役也神之相之尚不忒也祗事¶
■䖍舊典是式也維爾有神尚昭假也¶
　　太史院秋𥙊祝文¶
<pb:KR4d0503_SBCK_023-2a>¶
　　　皇帝元辰天剛¶
蒼龍之首𨇠次伊始元辰𫠦舎永綏多祉億萬斯年歆此毖祀¶
　　　皇帝照星羅㬋¶
日月之交是曰天首靈儀旁燭陟降左右祗薦苾芬尚祈黙佑¶
　　　皇帝胎星室𪧐¶
定之方中式營有居儲精上玄寔開丕圗有嚴蕆祀神靈具孚¶
　　　皇后元辰小&KR0123;¶
鶉首之舎坤維受事肅肅中宫元辰攸次神其降康饗于眀祀¶
　　皇后照星太陽¶
大眀麗天照臨下土承兹休光隂教是輔昭薦常事用膺多祜¶
　　皇后胎星参𪧐¶
坤申之間旗伐孔掦清眀在天㳤徳之祥来歆肆祀介福無&KR0416;¶
<pb:KR4d0503_SBCK_023-2b>¶
　　　太子元辰太衝¶
對時育物青陽在春毓粹震宫肇兹元辰精誠是鑒福禄駢臻¶
　　　太子照星太陽¶
衆陽之宗有赫臨照重光𫠦&KR0013;前星有耀永錫蕃𨤲無忘昭報¶
　　　太子胎星斗𪧐¶
倬彼雲漢南斗有光降灵錫羡長發其祥精禋匪懈皇圗永昌¶
　　國學仙設先師配位祝文¶
𥼶奠上丁國之通祀四賢並脩厥有舊章穆&KR0114;靈辰具嚴廟像¶
奉遷改作伏慮震驚庀事云&KR0004;敢&KR0113;䖍告¶
　　大成殿修造祝文¶
禮殿有嚴妥靈兹&KR0098;旅楹故■惟新是圗飭材庀工諏辰興作¶
廟庭清謐伏懼驚諠菲薦陳誠尚祈昭鑒¶
<pb:KR4d0503_SBCK_023-3a>¶
巍巍聖師廟祀維舊増新崇構有覺其楹旣固旣完式芘爼豆¶
吉蠲薦告兾兹妥安神之格思永世無斁¶
　　太廟時享祝文¶
青陽届候雨露旣濡永言孝思有懐先烈吉蠲𦤺享来燕来寧¶
錫羡降康益綿寳緒¶
太宫奕奕列聖端臨蕆祀有常夏享以禴禮文告具昭薦孔時¶
茀禄是承永世無斁¶
　　太史院重修簡儀告成祝文¶
欽天&KR0026;象肈自古先設置靈儀用嚴測候載新繕治稽合玄文¶
㳙吉告成式陳嘉薦¶
　　謁胡侍郎墓祝文¶
維神生爲名臣没有廟祀維桑與梓是庇是依巋焉兹丘髙山¶
<pb:KR4d0503_SBCK_023-3b>¶
仰止展謁之禮大懼弗時爰考舊規祗薦爼豆有引弗替神其¶
鑒之¶
　　八世祖墓𥙊告祝文¶
瞻望先塋&KR0684;焉異縣族分世易展省弗時大懼因循乆㦯禋廢¶
周視剪刜封植維新侵地畢歸仆碑復立恭陳菲薦伏謁告䖍¶
神其永寧芘及祚㣧¶
　　先大夫封贈祝文¶
維至正二年&KR0010;次壬午五月辛未朔二十七日丁酉孝子奉政¶
大夫江淛䓁䖏儒學提舉溍敢昭告于先考祕丞府君溍蒙頼¶
教有竊有禄位䟽恩分土已表生榮進秩升朝載揚䘏典伏奉¶
至正元年十月　制書贈奉政大夫秘書&KR0101;丞驍&KR0016;尉追封義¶
烏縣子慶澤𫠦&KR0013;下逮一門祗念厥由不任感慕而溍繫扵職¶
<pb:KR4d0503_SBCK_023-4a>¶
守不得躬展彛儀謹遣弟&KR0270;淇詣墓次以告謹告¶
維至正六年&KR0010;次丙戌正月庚辰朔三日壬午孝子中順大夫¶
秘書少&KR0101;𦤺仕溍敢昭告于先考太常郡伯府君先妣郡君童¶
氏溍忝有仕籍垂三十年幸免曠官克承委祉陳情歸養而奄¶
罹大故乞身得謝而獲&KR0013;加㤙伏奉至正五年三月　制書先¶
考贈中順大夫同僉太常禮儀院事上&KR0016;都尉追封江夏郡伯¶
先妣追封江夏郡君今雖無燎黄之法而禮有可以義起莫之¶
敢廢是用祗薦于墓下音容如在命數維新瞻望松楸不勝感¶
咽謹告¶
青詞¶
　　行中書省禳火醮青詞¶
充位備貟實難勝扵重任遇灾知懼爰載控扵髙真恭啓玄科¶
<pb:KR4d0503_SBCK_023-4b>¶
肅陳丹悃伏念臣䓁忝登台輔出鎮藩維當祝融司候之&KR0004;遭¶
囘禄降殃之極始自㕓氓之不戒𦤺令府署之靡遺兹盖臣䓁¶
固寵妨賢有&KR0018;公朝用人之意乖方失政未契天道好生之心¶
徒攄𥸤帝之誠莫遏燎原之𫝑庸上酬扵素欵庻永絶扵非虞¶
伏願圎象垂慈炎官悔禍群&KR0058;甦息復安闤闠之居同宇乂寧¶
均頼帡幪之力¶
　䟽¶
　請如公住寳林䟽¶
師子座上要揚逹磨家風龍華㑹中幸逢彌勒伴侣庻紹隆扵¶
先業益振起扵頽綱欲寫渇心無嫌饒舌如公禪師閩南異産¶
濟北真傳雖甞以佛法住持不倦扵諸方接待急流勇退固知¶
髙尚之情大厦將傾必藉扶持之力廼睠雙林之勝境猶存十¶
<pb:KR4d0503_SBCK_023-5a>¶
刹之舊名豈容虚席而莫居是用闥辭以為請得萬間屋何妨¶
儒釋一家拈一辨香共祝¶
皇王萬&KR0010;¶
　　請欽公住圎覺䟽¶
大覺圎地實此衆之𫠦依妙法&KR0160;經必有時而乃&KR0003;是宜虚左¶
以待司南凡在交㳺舉同慶幸欽公法師&KR0115;搜教網逺紹祖燈¶
遡流尋源深造四眀法窟韜光匿景獨𪧐蓬莱道山雖有志扵¶
利它&KR0004;不求扵知我惟兹公選匪伊人謀一超直入以無難三¶
請益䖍而弗懈伏兾如佛出世能盡暢扵本懐申命自天用増¶
崇扵睿筭俚言不佞慧鑒是祈¶
　　追薦先父䟽意¶
資父事君敢憚服勞扵逺役呌天叩地驚聞遘禍扵&KR0059;門摧割¶
<pb:KR4d0503_SBCK_023-5b>¶
奚堪奔馳靡及&KR0186;陳哀悃仰瀆慈尊伏念溍先父從仕郎温州¶
路樂清縣尹黄公渉世多艱承家罔缺早膺祖澤僅擬&KR0024;扵一¶
官晚荷　國恩遂䟽封扵七品方安老境奄迫大期而溍忝預¶
代言𠫵陪扈蹕覺帝郷之天近嗟親舎之雲遥雖未能求忠¶
孝扵兩全何&KR0205;至判死生扵一别歸程甫畢凶問亟来始知屬¶
纊之辰正在演綸之日病旣無由甞藥歛又弗得慿棺五十年¶
父子之情晨昏永隔四千里𨵿河之阻氷雪兼行迨獲執䘮已¶
踰卒哭不謹逺㳺之戒徒銜罔極之悲罪大難容恩深莫報苟¶
可事亡事死固當從俗從冝匪仗覺乘&KR0154;徼冥福伏願慧光䓁¶
照慈䕃下垂肹蠁潜通俯鑒不肖孤之意爽靈昭徹速歸極樂¶
&KR0038;之居成無上之正眞作来生之依怙¶
𥙊文¶
<pb:KR4d0503_SBCK_023-6a>¶
　　𥙊永康胡先生文¶
嗚呼先生古之豪英清風峻標孰可&KR0250;名弗崇為髙頋以文鳴¶
其文斯何出史入經汲書魯簡武戒湯銘下逮百氏名墨縱横¶
旁行敷落律令章程包羅揆序弗猥弗并維蓄之厚故施之宏¶
紛其百嘉鬯逹滿盈蔵英歛華根柢一貞以歸于極以集于成¶
金舂玉撞發其和平逺彼聵聾勿使震驚獨抱厥器旅于天庭¶
胡不廟郊薦之䪫韺乃弦乃歌乃佐武城人趍易良俗失悍獰¶
稚耋熈熈怙為父兄扵穆昌辰文事聿興乃謝&KR0919;鞿乃專鑑衡¶
賤華貴實樹之風聲磬欬𫠦及驅飈走霆學徒嚮方俊良用登¶
藐此陋㣲亦累品評賛邑海堧遺則是徴擇士藝闈緒言是承¶
庻終惠我免夫兢兢&KR0154;使中路奪其依憑嗚呼先生為幽為眀¶
有煒斯文掲若日星重江&KR0232;山煙慘雲冥瞻言遠而泣涕雨零¶
<pb:KR4d0503_SBCK_023-6b>¶
馳辭侑觴式昭哀誠¶
　行狀¶
　　元故翰林學士承旨中書平章政事贈舊學同徳翊戴輔¶
　　治功臣太保儀同三司上柱國追封魏&KR0038;公謚文忠李公¶
　　行狀¶
　曽祖執皇贈濟羙功臣光禄大夫平章政事柱國追封韓國¶
　　公謚康惠¶
　祖昌祚皇任潞州招撫使贈保順守正功臣金𬗋光禄大夫¶
　　司徒上柱國追封韓國公謚文靖¶
　父唐皇任徴事郎略陽縣尹𦤺仕贈推誠保徳佐運功臣太¶
　　傅開府儀同三司上柱國謚忠獻母王氏追封韓國夫人¶
　本貫¶
<pb:KR4d0503_SBCK_023-7a>¶
公諱孟字道復系出後唐李氏丗為潞州著姓康惠公金末舉¶
進士不第以行義見稱扵時文靖公歸¶
皇朝佩銀符使潞州卒扵官忠獻公始去家而仕扵秦蜀四十¶
餘年乃𦤺其事樂漢中風土之勝因家焉公生而頴悟十&KR0010;能¶
屬文稍長益肆力扵學讀書日記數千言學旣淹貫文愈超卓¶
每考論古今治亂盛衰之故&KR0099;然有志扵當世然耻扵干進屏¶
居閭巷開門授徒逺近&KR0018;笈而至者翕如也時之名公鉅卿如¶
商公挺王公博文劉公　魏公&KR0004;至漢中徃徃折行軰與之¶
交郭君彦通扵公為父執名能知人見公魁碩偉岸謂忠獻公¶
曰此郎骨相殊常公輔器也至元十九年侍忠獻公留四川藩¶
閫聞公名將置幕下辤不就改辟主晉康縣簿又辤臺府交章¶
舉之亦不起一日幡然曰大丈夫固不能俛首州縣方今¶
<pb:KR4d0503_SBCK_023-7b>¶
朝廷更化政治聿新招徕衆正材俊林立獨不可與之並逰乎¶
乃束書如亰師行中書右丞楊公吉丁一見&KR0186;加器重薦之¶
&KR0073;宗皇帝得召見扵東宫未及登用而¶
&KR0073;宗賔天楊公遂延𦤺家塾俾諸子師事之翰林諸大老竒其¶
材剡上于中書謂冝置之舘閣而銓曹調公主梓潼縣簿非其¶
志也忠獻公方為䕫府經歴乃徃省焉未㡬從忠獻公出峡泝¶
㐮江還漢中日以奉温凊具甘旨為事忠獻公勉之入仕乃復¶
北上三十一年¶
成宗皇帝臨御首命詢訪　先朝聖政以備史臣之紀述公過¶
𨵿中陕西行省因俾公與諸儒討論彚次成編乘傳以進時¶
武宗¶
仁宗俱未出閤¶
<pb:KR4d0503_SBCK_023-8a>¶
徽仁&KR0073;聖皇后求名儒職輔導公首當其選大徳元年¶
武宗撫軍北邊¶
仁宗時留宫中公日陳善言正道從容啓沃多𫠦禆益受知扵¶
成宗特旨除太常少卿當國者以公不及其門沮格不行改禮¶
部侍郎亦中寢¶
昭獻元聖皇后幸覃懐公以宫僚從戢衛卒無敢侵奪民居在¶
覃懐四年夷險一節信任益專十一年春¶
成宗陟遐神器暫虚宗王大臣宻謀横変國𫝑危疑人情&KR0837;洶¶
公從　兩宫還亰師遂與丞相哈刺哈孫荅刺罕等力賛¶
仁宗削平内難中外晏然定筞迎¶
武宗入正大統¶
仁宗即承制以公為中書参知政事公乆在民間扵閭閻之幽¶
<pb:KR4d0503_SBCK_023-8b>¶
隠靡不究知損益庶務悉中其利病逺近無不恱服然以抑絶¶
僥倖羣小多不樂公不為之少自撓也居亡何言扵¶
仁宗曰執政大臣冝出扵¶
嗣天子親擢今　鑾輿在道臣未見顔色誠不敢冒當重&KR0009;¶
仁宗不許則逃之許昌築室扵陘山潩水間若將終身焉夏五¶
月¶
武宗即皇帝位¶
仁宗為太子物色得公𫠦在白于　上遣使徴詣闕下至大三¶
年春正月入覲¶
武宗扵玉徳殿　上指公謂宰執大臣曰此¶
先太毋命為朕賔師者冝亟任用之三月特授榮禄大夫平章¶
政事集賢大學士同知徽政院事四年春¶
<pb:KR4d0503_SBCK_023-9a>¶
仁宗皇帝正位宸極真拜中書平章政事進階光禄大夫推恩¶
其先三世且諭之曰卿朕之舊學其悉心以輔朕之不逮公感¶
上知遇毅然以&KR0038;事為巳任慎賜子重名爵覈太官之濫費汰¶
衛士之冗貟貴戚近臣惡其不利扵巳而莫敢言也前𫠦建新¶
法有未便者奏請革去百司庻政一遵¶
世祖皇帝成憲而行焉¶
仁宗素崇儒且察見吏弊欲痛剗除之公曰吏亦有賢者在乎¶
慎擇而已　上曰卿儒者冝與吏軰氣𩔖不合而曲佑之如此¶
真長者之言卿在朕前惟舉人𫠦長而不斥其短尤朕𫠦深嘉¶
也同僚有積與公忤者人意公必衘之及其坐事見黜公乃力¶
言于　上俾殿外蕃且優加賜賚以慰其意聞者莫不服其有¶
容方是時朝野乂安民康物阜號稱極治公欿然不自以為功¶
<pb:KR4d0503_SBCK_023-9b>¶
士大夫或譽之&KR0186;謝曰此¶
聖天子之徳也吾何力之有焉乞解機務　上曰朕在位必卿¶
在中書朕與卿君臣當相為終始自今其勿復言尋賜爵秦&KR0038;¶
公　上親授印章仍錫書命以褒寵之　上在潜邸甞因公𫠦¶
自號命集賢大學士王顒書秋谷兩大字御署以賜公至是又¶
命繪公像𠡠詞臣為之賛入見必賜坐與語移時而退惟以字¶
呼之曰道復而不名其見尊禮如此皇慶元年春正月特授翰¶
林學士承旨知制誥兼脩國史依前平章政事尋謁告歸塟其¶
父母于潞州之先塋　上勞送之曰卿㐮事畢冝亟還母乆留¶
孤朕𫠦望冬十二月入朝　上大恱公因請謝事優詔不&KR0098;然¶
重違其意乃命以平章政事議中書省事依前翰林學士承旨¶
知制誥兼脩國史秦國公大夫令皆公視草史𠕋𫠦記亦公手¶
<pb:KR4d0503_SBCK_023-10a>¶
自刑定辟置官屬多時之聞人二年夏請歸秦&KR0038;公印綬不&KR0098;¶
童三上乃如其請先是　上與公論用人之道公曰自古人材¶
𫠦出固非一途而科目得人爲盛今欲取天下人材而用之捨¶
科目何以哉然必先徳行經術而後文辭乃可得其真材以爲¶
用　上深然其言遂决意行之延祐元年冬十二月復拜公中¶
書平章政事依前翰林學士承旨知制誥兼脩國史二年春遂¶
命公知貢舉及親䇿多士于廷仍命公爲監試官秋七月進階¶
金紫光禄大夫加勲上柱&KR0038;改封韓&KR0038;公職任如故公頻年扈¶
從上亰數以衰病不任事乞歸田里六年乃從𫠦乞解其政柄¶
復授翰林學士承旨知制誥兼脩&KR0038;史散階勳爵如故公旣退¶
居散地日以文史自娯毎入侍燕間禮遇尤至七年春¶
仁宗奄棄羣臣¶
<pb:KR4d0503_SBCK_023-10b>¶
英宗在諒闇中太師帖木迭児再入相以公前共政時不附巳¶
妄構誣言盡収前後𫠦頒封拜制命降授集賢侍講學士嘉議¶
大夫意公必辤因中傷之公受命欣然就職夏五月分治院事¶
扵上都至秋乃還略不以利害得失介其意恒謂人曰吾待罪¶
中書無&KR0024;扵國¶
聖恩曲宥俾遂閒適今旣老矣何以報之　上聞而悟其為譛¶
也恩意稍加焉人望公將復見柄用至治元年春瘡發于股醫¶
莫能療公知不可復起乃區别家事手書付家人使治塟地扵¶
燕遂以夏四月三日薨于大都和寧坊居第之正寢享年六十¶
有七以其月十八日塟宛平縣石井郷　原遵遺命也公薨¶
後臺臣累䟽辨其誣乃給還𫠦収制命而復其元官¶
今天子念舊圖功加贈舊學同徳翊戴輔治功臣太保儀同三¶
<pb:KR4d0503_SBCK_023-11a>¶
司上柱國追封魏國公謚文忠配劉氏前公二十一年卒納合¶
氏¶
昭獻元聖皇后𫠦賜前公一月卒並封秦&KR0038;夫人改韓國夫人¶
俱合塟焉&KR0071;室何氏封韓國夫人有子一人曰獻今為資善大¶
夫御史中丞知經筵事能世其家者也公宇量閎廓材略過人¶
三入中書事関休戚知無不言援古證今務歸扵至當苟有益¶
扵國家雖違衆而行無𫠦憚四方之士為時𫠦推許者甄㧞無¶
遺汲引後進未始有吝驕之色品題𫠦及後多知名公退一室¶
蕭然留連觴詠言𥬇竟日無異布衣時其為文跌宕有竒氣要¶
其歸一主扵理詩尤清壯麗逸人争傳誦之盖公之歴官行事¶
及平生大略可見者若是而止中朝大謀議旣非外間𫠦得聞¶
它𫠦奏陳亦皆自削其藁莫得而詳也公已定謚扵奉常而&KR0038;¶
<pb:KR4d0503_SBCK_023-11b>¶
史之傳未立許昌有公祠堂翰林學士歐陽玄為之記公詩文¶
有秋谷集御史中丞許有壬為之序溍幸辱從兩人之後濫厠¶
公門生之列公嗣子獻命溍為之狀以俟太史氏之采擇義不¶
敢辤謹撰次如右謹狀至正八年月日門生黄溍狀¶
　　元故中奉大夫湖南道宣慰使于公行狀¶
曽祖某金定逺大將軍心水令曽祖母衛氏¶
祖伯儀皇任朝列大夫太常丞兼法物庫使累贈嘉議大夫¶
　禮部尚書上輕車都尉追封河南郡侯祖毋晉氏累贈河¶
　南郡夫人¶
父䕫皇任中書省&KR0122;累贈中奉大夫河南江北䓁䖏行中書¶
　省参知政事護軍追封河南郡公母張氏累贈河南郡夫¶
　人¶
<pb:KR4d0503_SBCK_023-12a>¶
　本貫¶
公諱九思字有卿其先家河南而仕扵金汾州節度使知開封¶
府者扵公為五世祖朝請大夫延津令者扵公為四世祖延津¶
府君之子則沁水府君也自沁水府君而上咸葬汴梁金末之¶
亂家譜散落獨存其官稱而軼其諱元光正大中尚書府君甞¶
給事内廷金亡奉衛夫人遷雲中逮我　朝括新附之民以經¶
義試中程得𨽻扵儒籍復自雲中奉衛夫人還居薊丘殁遂塟¶
焉故又為薊丘人中統&KR0004;禡禡丞相行中書省事于燕承制以¶
為禮部貟外郎至元間乃以太保劉文正公薦召見大安閣預¶
定朝儀授尚衣局使乆之進丞太常兼法物庫使積階朝列大¶
夫以年老辭不&KR0098;卒扵官𠫵政府君受知左丞姚文獻公以為¶
中書省書表官尋遷為&KR0122;甫逾壯&KR0010;而卒左丞魏&KR0038;許文正公¶
<pb:KR4d0503_SBCK_023-12b>¶
率諸生哭而誄之後以公貴追贈二代　𠡠詞臣歐陽玄為製¶
碑文凡行治之羙恩寵之盛登載甚具𠫵政府君始封漁陽郡¶
伯張夫人始封漁陽郡君者以家之𫠦在後徙封河南者本其¶
世之𫠦從出也公生四&KR0010;而失𫠦怙稍長奉尚書府君及張夫¶
人之教深自筞勵博觀經史百氏之書以資其見聞又善為譯¶
語入尚書中書兩省為必闍赤以乆次為其提控至元三十一¶
年授承直郎尚舎監丞數與同列奏請禁絶尅减衛士金帛之¶
弊上嘉納而褒賜焉¶
成宗正位宸極加上¶
世祖¶
&KR0073;宗兩朝帝后號謚公承　上旨預書譯玉𠕋慶賞之優無與¶
為比大徳元年以奉訓大夫知紹興之諸曁州諸曁故為劇¶
<pb:KR4d0503_SBCK_023-13a>¶
俗尚氣而喜争牒訴紏紛為長吏者恒患其不易治公委曲詢¶
訪盡得其情僞擇尤無良者痛繩以法暇日則集州人之子弟¶
扵學示以孝弟忠信之&KR0003;囂譁之風為之寖衰或言其地産水¶
晶砂金使者旁午調民丁採取之闔境皆為騷動公力陳其妄¶
而止七年以奉直大夫知慶元之奉化州&KR0010;適大侵&KR0013;省檄賑¶
台州及昌國之饑比還則州人訴灾傷者限已迫吏白冝勿受¶
公悉受之仍與同僚分檢者約若以荒為熟而民無粮可輸則¶
為代輸由是𫠦按視皆得其實仍為畫拯救之䇿家以四口為¶
率人與米三斗㓜穉則半之尋復&KR0013;省檄賑象山之饑象山斗¶
入鉅海中以道逺而後至者公謂苟俟申請恐緩而無及則權¶
冝半給之且謂如不得請則已償其費已而報如公請前後𫠦¶
活各數千人州民以強刼捕繫者兩人獄巳具公察其寃兩人¶
<pb:KR4d0503_SBCK_023-13b>¶
得不死在官六載治績為諸州最皇慶元年用舉者擢僉江南¶
湖北道肅政㢘訪司事未上除朝散大夫兩浙都轉鹽副使其¶
分治也斥去受財敗法者黄巖州判官嘉興檢校𡊮部鹽司丞¶
各一人由是人知畏憚𫠦部肅然亭户有實受之官本商旅無¶
浮費之事例課日増羡其以&KR0059;販坐逮者不得它有攀引民頼¶
以安延祐三年以朝請大夫任江浙行中書省理問官白雲宗¶
僧使權貴冒名爵恣横不法擅剃度㳺民四千八百餘人事下¶
公鞠治請謁不行咸伏其&KR0499;𫠦徴𧷢為錢六萬餘緡冨民以&KR0071;¶
立訴其家財有三十年不得直者公䆒其實而折以片言其争¶
遂息十年遷亞中大夫杭州路緫管杭為東南一都㑹素號繁¶
劇公剖决如流庭無留訟至扵公上之需一切趍辦未甞缺之¶
𫠦造鹵簿法物事尤重自始作至訖功公皆躬督視之包銀令¶
<pb:KR4d0503_SBCK_023-14a>¶
下人駭扵創見公為程其物力足為等級民不病而事以集推¶
選官酒户必擇大家足以任之者人服其平至治二年除嘉議¶
大夫海道都漕運萬户&KR0010;𫠦漕粮三百餘萬石舟人受粮之地¶
逺則勞近則逸水程之徃復則春運為易而夏運為難公皆立¶
法以均之至它禁防具為區䖏纎悉備至年規官降錢五千緡¶
命道流蕆醮事而以牲幣祠于水神祈弭風濤之害公言于朝¶
需官錢五萬緡為子本&KR0010;得息一萬八千緡由是官無甚費而¶
𫠦用給足上下便之㤗定三年遷通議大夫紹興路緫管紹興¶
自洊饑之後二十餘年民力猶未甦公下車即以䡖徭薄賦安¶
集流散墾闢荒閑為先務㑹&KR0010;復不登俾州縣募冨家出米穀¶
一萬三千餘石錢二萬四千餘緡賑其乏食者一萬四千餘口¶
轉運司科郡民&KR0010;買鹽二萬二千四百餘引公為申眀减其五¶
<pb:KR4d0503_SBCK_023-14b>¶
千六百七十餘引民得以少紓拜中奉大夫廣東道宣慰使都¶
元帥其地内雜蠻獠外接蕃夷最爲鉅鎮廣西徭人&KR0060;發公給¶
其軍餉十萬石而民不知擾仍以便冝分遣屯戍遏其衝突境¶
内帖然海㓂殺人于貨者名捕弗獲公爲設方略乃悉就擒諸¶
流外之職當選署扵大閫者公令以方寸之帋書其姓名而探¶
之吏不得有𫠦髙下謁選者雖不得其𫠦欲亦莫不心服焉天¶
暦二年移湖南道宣慰使公聞　命就道以𪧐染瘴癘成疾還¶
憇于杭遂引年乞𦤺仕旣得請給以半俸疾亦少間日與寓公¶
遺老方外之士徜徉湖山間以觴詠相娯樂未幾疾復作以至¶
正元年五月一日終于杭之&KR0059;第享年七十有四娶馬氏再娶¶
楊氏並累封河南郡夫人子男三人長溱以公&KR0315;爲承務郎平¶
江路同知吴江州事次渭次澤女三人長適粘合㤗安次適㳂¶
<pb:KR4d0503_SBCK_023-15a>¶
海上副萬户石抺冝孫次未行孫男二山夀海壽女二皆㓜公¶
為人介潔而中實樂易平日篤扵教子䖏家儉而中禮御衆寛¶
而有制勇扵行義喜周人之急與諸公貴人交未甞干以巳&KR0059;¶
或詢政事之得失苟有可為禆益者亦不靳也公敭歴中外凡¶
四十五年居官𫠦至去思有碑在奉化則戴先生表元在紹興¶
則韓先生性實記之溱等&KR0114;以是年六月十五日奉公柩塟仁¶
和縣某郷黄鶴山之原泣謂溍曰先公官三品法當定謚立傳¶
勒銘樂石願有述以備考擇溍𦍒甞獲登公之門而公之守越¶
也又辱效官使於部内知公為詳不敢以不敏辭謹具公世出¶
行事年壽卒塟如右上奉常及太史氏副在&KR0059;家庸竢立言之¶
君子謹狀至正九年月日奉政大夫江浙等䖏儒學提舉黄溍¶
狀¶
<pb:KR4d0503_SBCK_023-15b>¶
　元故正議大夫衛輝路緫管兼本路諸軍奥魯緫管管内¶
　勸農事知河防事盧公行狀¶
曽祖鉉贈中順大夫中山府知府上&KR0016;都尉追封范陽郡伯¶
　曽祖母王氏追封范陽郡君¶
祖璉贈亞中大夫東昌路緫管輕車都尉追封范陽郡侯祖¶
　母喬氏追封范陽郡夫人¶
父克柔中奉大夫河南江北等䖏行中書省𠫵知政事贈通¶
　奉大夫河南江北等䖏行中書省𠫵知政事護軍追封范¶
　陽郡公謚文昭母翟氏追封范陽郡夫人李氏封范陽郡¶
　太夫人¶
本貫大名路開州濮陽縣¶
公諱景字彦逺其先出扵范陽盧氏五季之亂靡有定居後由¶
<pb:KR4d0503_SBCK_023-16a>¶
鄭之河隂徙滑之胙城自中山府君而上皆葬胙城之班聖固¶
&KR0010;壬辰東昌府君仕于開州因家焉故今爲大名路開州濮陽¶
縣人文昭公蚤有時名兩府大臣交舉之¶
&KR0073;宗皇帝時在東宫召見與語大&KR0003;留寘左右頋遇日隆由樞¶
宻院架閣庫管勾歴典要職出秉憲節入陪台垣事任益重自¶
僉樞宻院事拜𠫵知政事涖治河南江北以疾歸亰師薨于里¶
第訃聞官勲封謚恩數有加尋返塟濮陽之黄斌原有子二人¶
長亘博學而善爲文用姚文公薦入翰林&KR0038;史院爲編&KR0113;官五¶
遷至待制皆兼編&KR0113;以乆次當逓陞奏未上而卒次即公年二¶
十以材選𤰅𪧐衛受知¶
成宗皇帝給事禁闥扈從屬車𤰅殫勞勩丞相興元忠憲王尤¶
器重焉居三&KR0010;授承直郎都水&KR0101;丞河决東安州之藍合秀隄¶
<pb:KR4d0503_SBCK_023-16b>¶
盡毀水行地上冐原田敗廬舎事聞于朝以為不亟治將益¶
壊有　旨命公緫其役公量事期審功用鳩材庀工不踰月而¶
隄復合民無乆役之苦而獲安其居莫不深徳之改御帶庫副¶
使以恭謹&KR0013;¶
武宗皇帝眷寵彌厚甞賜以玉帶公叩首力辤不敢受¶
上嘉其㢘譲而有禮累遷奉政大夫資乘庫大使朝散大夫沙¶
糖局提㸃踐敭旣乆能稱籍甚　朝廷欲疇其民庸而圗任焉¶
乃以公爲中順大夫江隂州尹至治二年也建言者謂浙右之¶
民困扵徭役冝令大家割田為之助事下行中書首檄公講行¶
之公稽驗民籍以其田之多寡第為三等取之旣不失其平且¶
勸之毋徒以磽瘠充數凡𫠦得皆上&KR0254;使役扵官者輪掌其&KR0010;¶
入儲以待用由是民不吿病公每謂長民者固在扵厚其生然¶
<pb:KR4d0503_SBCK_023-17a>¶
不可以無教用是尤垂意扵庠序之事州學舊有眀倫堂&KR0010;久¶
傾仆頼公而棟宇復立後生小子始有考徳問業之𫠦人咸稱¶
公可謂得師帥之職矣陞中大夫衢州路緫管公順其土俗𫠦¶
冝以為治摧奸猾扶善良徤訟之風為之衰息盗起常山刼取¶
民家貲財官兵捕之急株連甚衆有平民為&KR0311;家𫠦搆䧟指為¶
賊首吏莫能察掠治使誣服公疑有寃為詳讞而得其情誣服¶
者以不死株連𫠦及亦皆免扵非&KR0499;人以爲神眀&KR0010;饑&KR0162;圭租¶
以活流茡為惠尤大在官五年去之日如始至父老為伐石以¶
紀遺愛焉遷嘉議大夫䖏州路緫管公鈎考學&KR0338;得羡粮八百¶
石大興土木自禮殿論堂書樓齋室至于門廡煥然畢新學田¶
為青田豪僧𫠦㩀者　千　百畒已四十餘年前是為郡者皆¶
莫能正公按視舊牘始究其實而悉還其故士之為養益充弦¶
<pb:KR4d0503_SBCK_023-17b>¶
誦之聲洋洋相聞間有自奮扵科級者事見太常博士栁貫𫠦¶
爲記行中書省甞諉公封舶泉南秋毫無取冨商大賈咸戴其¶
徳亦爲立石扵東郊以頌羙之公旣書滿奉李夫人寓居扵江¶
隂&KR0004;翟夫人生公八年而殁李夫人實撫育公至于成人公事¶
之以孝奉晨昏具甘旨恒恐或缺遇疾病則甞藥以進宦轍𫠦¶
届遇佳山水侍板輿婆娑嬉㳺必盡其歡或逺不可迎𦤺&KR0186;徘¶
徊思慕不能自巳李夫人夀九十有三而終公方持服俄有正¶
議大夫㐮陽路緫管之命辤不拜服闋改衛輝路緫管未上至¶
正三年九月二十二日以疾卒于寓舎享年六十有一元配劉¶
氏&KR0071;室邢氏史氏並贈范陽郡夫人子男四人長僧孺用文昭¶
公遺澤&KR0024;官累陞奉直大夫兾寧路崞州知州以公憂不赴今¶
以遷調爲泉州路緫管府判官次弘志方治進士業次慶孫次¶
<pb:KR4d0503_SBCK_023-18a>¶
添孫俱㓜孫男二人女■人僧孺等以至正四年秋某月自江¶
隂奉李夫人及公柩還濮陽其年某月某日祔¶
　　　　林公之子鎮&KR0038;寺善佑庫¶
　仲父居中則歴事　法¶
當賜謚立傳冝有狀上于奉常及太史氏且以其副乞銘扵當¶
世立言之君子掲諸墓隧以示方来而僧孺出佐邉郡縻扵官¶
守俾弘堅蹐門以請吾子其毋譲溍幸甞辱與公有雅故不敢¶
以不敏爲解苐媿與公㳺之日淺莫能𤰅著其詳謹以𫠦知者¶
序次如右以俟采檡¶
<pb:KR4d0503_SBCK_023-18b>¶
¶
金華黄先生文集卷第二十三¶
<pb:KR4d0503_SBCK_023-19a>¶
