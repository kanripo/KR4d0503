# -*- mode: mandoku-view; -*-
#+TITLE: 金華黃先生文集
#+DATE: 2015-09-11 16:25:26.856732
#+PROPERTY: ID KR4d0503
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 37
#+PROPERTY: FILE SB04n0531-037金蕐黃先生文集-卷第三十七.
<pb:KR4d0503_SBCK_037-1a>¶
金華黄先生文集卷第三十七　續藁三十四¶
　　　　　　　　　　　　　臨川危素編次　番昜劉耳校正¶
　墓誌銘¶
　　青田縣尉鄭君墓誌銘¶
青田縣尉鄭君旣殁且葬三十有七年其子太和乃以書來曰¶
先君子之葬已乆冡上之石未有刻文四子惟大和最長而獨¶
後死大和年今八十恐一旦溘先朝露無以見先人於地下謹¶
奉狀以請幸而𢌿之銘死且無憾夫終者人𫠦易忽逺者人𫠦¶
易忘大和於其親能無𫠦忽忘如此厚之至也其何敢辭按狀¶
鄭氏之先家睦州宋元符中有徙婺之浦江者兄弟三人其季¶
曰淮為郷之善士人稱其𫠦居里曰仁義里淮之子曰煦曰熈¶
曰照照之子曰綺明春秋榖梁學綺之子曰聞聞之子曰運運¶
<pb:KR4d0503_SBCK_037-1b>¶
之子曰政則君之父也君諱徳璋字子振少通敏長益自樹立¶
居家著雍睦之行勤身率下盡力於生業能使貲過其舊未始¶
以冨而不由禮晨興必具冠服詣祠堂展謁退坐一室隨事鉅¶
細處之咸中肯綮夜則秉燭呼子弟誦孝悌故實倣象山陸氏¶
製訓辭百餘言毎月旦望令子弟一人讀之家人悉拜而聴焉¶
咸淳末國𫝑日蹙愚民幸變徃徃歗儔侶依山林&KR0300;間竊發人¶
罹其毒散走避匿空村無煙火動數十里君以計誘致倡亂者¶
&KR0350;送有司集同里作砦柵以防其餘黨之奔突人乃𫉬安常平¶
使者王公霖龍行部嘉其捍衞郷井之功以聞于朝㑹處之青¶
田大盗數起即以君爲青田尉君度時事不可爲辭不赴至元¶
間江南新附兵燹之餘居人乏食頼君以活者甚衆君素以剛¶
直與物多忤里胥或誣䧟以不測之罪當㑹逮楊州君兄徳珪¶
<pb:KR4d0503_SBCK_037-2a>¶
抱君&KR0152;曰彼𫠦欲害者我也無預爾事我徃折以片言則姦狀¶
白矣爾去其如彼何言訖詭以他故出就吏君垂泣而追之至¶
楊州兄已死仰天號慟絶而復蘇者數四&KR0018;其柩歸葬廬于墓¶
者再朞兄子文嗣㓜病僂不良于行鞠之逾於巳子且為娶於¶
名族君雖老語及楊州事猶為之嗚咽不已君廣顙豊下身長¶
七尺餘風神峻整性&KR0057;方嚴子弟聞其謦欬皆歛手正容歩履¶
不敢肆也晚忽䘮明六年而終君之寢疾也大和方效官使于¶
鄱陽亟歸則殆將屬纊大和輟泣問齊家之道君張目厲聲曰¶
母聴婦言乃暝大徳乙已九月七日也享年六十有一眀年二¶
月二日大和等遵治命奉柩葬于家南二百歩東明山娶黄氏¶
子男四人長即大和某官次攵泰次文厚次攵轟女一人適嚴¶
權孫男九人銳欽鑾鍾鉉銖鉅鎡銘女三人適洪興黄譽金華¶
<pb:KR4d0503_SBCK_037-2b>¶
張志道曽孫男二十二人源深漢泳洵渙淵湜洪瀛淇濬渶淂¶
澧洧漴洤瀱沂&KR1343;瀦女九人適周宣張善應洪㢘洪蓮義烏王¶
剛金華應隆韓觀其二許適洪亨東陽蔣嘉亨玄孫男三人棣¶
楨棫&KR0004;君之髙祖始合其族同居而共食傳之再世纉承惟謹¶
逮君復考&KR0199;規擴而大之文嗣及大和兄弟又能率群子姓脩¶
其業而不墜有司為請于中書而旌表之號曰義門嗟夫世之¶
仁人君子推其親親之心以及於民物者固多矣有如君家代¶
不乏人迓續其遺休於無窮者幾希銘以彰君之徳亦以朂其¶
嗣人云爾銘曰¶
鄭以國氏支分于睦來家浦陽大合其族惟君家教曰孝與悌¶
軫夫顛連雖死弗辟君材則多冝有位序排患釋難而卒無取¶
洸洸義聲撼于州邑有伉其門子孫蟄蟄孰云君子其澤五世¶
<pb:KR4d0503_SBCK_037-3a>¶
勿替引之是在来裔¶
　　穀城縣尉蔣君墓誌銘¶
故將仕佐郎襄陽路穀城縣尉蔣君諱&KR0123;相字迪卿其先以國¶
為氏代有聞人系序可見者唐吏部貟外郎曰則則之子曰勲¶
仕吴越為其檢校司空兼御史大夫始家于婺之東陽勲三子¶
其仲曰承郢承郢之子曰駟由駟八世至君之曽大父諱頴又¶
卜居縣南之横城大父諱天廙宋紹熈中&KR0024;迪功郎父諱沐特¶
逹多材智推先志立義塾延時之鉅儒尚書侍讀方公逢辰以¶
為之師後進頼其淑艾率為佳士里人孫秘丞徳之時宰賈魏¶
公佀道客也嫉其得士譽譛扵賈復使人怵以禍福俾獻其𫠦¶
蓄珍玩之物弗為動則中以飛語坐徙廬陵賈以誤國𫉬罪去¶
乃得自便逮¶
<pb:KR4d0503_SBCK_037-3b>¶
世祖皇帝綂一海内簡㧞南士可官使者江東宣慰使左丞㢘¶
公以其名聞授進義副尉南康路建昌縣主簿年巳踰六十謝¶
病而歸終身不復出君㓜警敏年十一罹㓂難能以計免宗黨¶
咸竒之曁成人循循雅&KR0346;晦迹林泉間以溪逸自號示無仕進¶
意㑹㢘公之婿平章政事孔公宣慰浙東㢘公念主簿公不置¶
属之訪其子&KR0002;孫孔公一見君深加噐重居館下未幾而孔公¶
拜湖廣行中書省左丞尋&KR0013;召遂與俱北上時㢘公已&KR0162;館舎¶
孔公以見¶
成宗皇帝有　旨令備宿衞君驅馳兩亰侍　上起居服¶
御以㳟謹數&KR0013;稱奬孔公欲命以官而廷議有不合弗果用君¶
將南歸值¶
仁宗皇帝入定内難正位東宫因留事焉時&KR0004;置利用監擢君¶
<pb:KR4d0503_SBCK_037-4a>¶
為其知事特下令𢌿承事階而執政疑非舊法乃已亡何以使¶
事乗傳至閩中感瘴癘成疾還過蘭溪去家僅二百里移疾而¶
歸疾稍間將遂退休以就閑適上旣登極春坊寮属並以恩超¶
遷有單祓者君為知事時𫠦任佐史也亦得儀封尉君巳陞朝¶
官品在第八乃止調君穀城尉階不過&KR0004;品人皆以銓曹失其¶
平謂君盍自陳君曰此　上命也敢計其崇庳耶即日就道¶
其縣長官故給事於省闥未甞𫉬與君齒一旦為寮而君頋位¶
其下恒不自安事無大小必咨扵君兵燹後民多非土著徃徃¶
䡖生而喜闘其不能自業起而為盗者&KR0057;衆舊以主簿兼警曹¶
政旣不専人益以慢至是設尉君首為之鎮之以静紏之以嚴¶
俗為變而盗亦衰息民有訴&KR0311;家縱火者君呼其鄰訊之曰火¶
自内出乎抑自外入也皆曰自外入耳乃逮其&KR0311;屏箠楚以情¶
<pb:KR4d0503_SBCK_037-4b>¶
詰之則惶恐具服其察理之明感物之誠又如此部使者聞之¶
欲辟置幕下君語人曰尉雖卑官猶得以伸吾志柰何持文書¶
俯仰偵伺為其𫠦不欲哉固辭弗就君讀書不屑屑於章句而¶
能通其大義處事之中節殆非偶然主簿公夫人曰劉氏而君¶
戴氏出也以咸淳十年十有一月辛巳生君於廬陵寓舎故主¶
簿公以州名命君甫閱月而戴氏死旅殯廬陵餘四十年君毎¶
語及之輙泫然泣下穀城書滿代者不至謀於故人金同曰奉¶
遷改葬是有著令吾將由漢入江汎湖以逹廬陵子其護吾家¶
㳂江東下同曰舟行千里風濤不測我不能獨任斯責其俱歸¶
而陸走衢信以徃可也君如其言民聞其去皆&KR0210;道請留委曲¶
勞遣乆之乃羅拜而别君旣抵家將治行而前𫠦患瘴癘之疾¶
復作情愈迫切飲食寢處惕焉靡寧疾竟不可為以至治元年¶
<pb:KR4d0503_SBCK_037-5a>¶
正月丁酉卒於家享年四十有八臨終無他語惟戒其子玄曰¶
汝能返葬吾生母吾死&KR0578;目矣君先娶施氏宋國子愽士郁之¶
孫女逾年而出再娶朱氏故上虞縣尹文魁之女子男一人玄¶
也女四人長適道州路緫管府推官李&KR0073;次適同邑胡珣浦江¶
趙友淳金華許元孫男四人&KR0098;同&KR0098;興&KR0098;亨&KR0098;昇女四人先是¶
玄以泰㝎四年正月丙辰葬君仁壽郷戴&KR0004;里水齧其墓乃以¶
至元二年十有二月乙酉改葬于乗聦郷御史里夏山之陽虚¶
其右以爲朱夫人之壽蔵作祠堂於墓前百歩以生母戴氏慈¶
母曽氏祔食其别室仍卜地墓旁造竁穴俟戴氏之柩旣返而¶
並瘞焉其改葬後七年玄始奉君婿李&KR0073;𫠦爲狀以銘来屬竊¶
觀君服勤　先朝遭逢之際亦盛矣而不得在𩔰位及隨牒¶
外&KR0024;俛首下僚尋常資級猶可序進而&KR0205;止於是小試之効雖¶
<pb:KR4d0503_SBCK_037-5b>¶
班班可覩盖未足展其平生素藴之萬一也殁又無以振之於¶
幽可乎庸弗讓而爲之銘俾刻焉銘曰¶
士之用舎恒係其逢乗時捷出或取𩔰融嶷嶷蔣君鱗攀翼附¶
不自&KR0108;飛獨行其素雨露𫠦濡蔚乎良材孰尸繩墨奪爲桷榱¶
有隕自天豈不謂命嗇不使年莫俟其定夏山欎紆清淑𫠦鍾¶
兆兹新卜以寧君躬尚俾嗣人飲其福澤龍光是承賁于松栢¶
　　武義縣尉蕭君墓誌銘¶
元統元年冬十有二月甲戌新婺州路武義縣尉蘭溪蕭君以¶
疾卒于京師年五十有二君二子鑑鉉俱留杭京師距杭四千¶
里凡再閱月問始通霜露草莾號走靡及君弟致祥時爲太尉¶
府長史具衣衾棺物以歛於是太尉來歸&KR0608;士大夫知君者咸¶
弔&KR0152;而相其遣奠輓引之事二子旣迎君柩南還而卜地于蘭¶
<pb:KR4d0503_SBCK_037-6a>¶
溪某郷某原將以某年某月某日葬奉臨海項君炯𫠦為狀屬¶
溍序而銘之按蕭氏由建安徙婺之蘭溪者曰迪功府君譜失¶
其名逮君六世矣曽大父曰果宋承信郎監臨江軍古城酒稅¶
務大父曰化龍仕　國朝為登仕郎兩淛都轉運鹽使司龍¶
頭塲鹽司丞父曰玉奉訓大夫紹興路緫管府判官母何氏某¶
官某之女君諱資字深之自為児童時巳嶷然如成人貌和而¶
内有守事父母無子弟之過與人交重然諾特不喜拘曲士亦¶
未甞輕議人是非家故饒於貲承之以儉勤罔有廢缺然其待¶
郷鄰以恩細人之家有逋租弗能償徃徃棄不責平居不溺意¶
珎異之玩惟以古書籍法帖來售則厚直取之𫠦蔵書僅萬卷¶
日誦率數千言下籌徧至百乃止而𨤲家務少間復挾册莊誦¶
雖祁寒暑雨弗輟教子必延名師非聖賢格言大訓不令接於¶
<pb:KR4d0503_SBCK_037-6b>¶
心目獨𥊏為近體詩遇勝日羙景翛然意得輙於詩發之有𩀱¶
溪小藁二卷藏于家君娶范氏奉議大夫泉府少卿宇之女子¶
男二人長鑑次鉉女四人長適張堂次適莫維賢餘未行孫男¶
四人&KR0270;浩演[沔-丏+丐]女一人&KR0004;君少壯時耻為物役不汲汲於禄仕¶
閉𨵿却掃&KR0002;將終焉或為君言前人𫠦藴積以封殖乎祚胤者¶
不可使揜遏而弗耀君乃幡然而起以門䕃自陳持文書詣京¶
師赴吏部銓溍方&KR0060;食詞林官曹多暇日與君㳺欵洽甚亡何¶
而溍以憂去間一&KR0010;聞君得調近地命下而君已不及待嗚呼¶
悲夫㣲二子之請尚將以區區之文寓吾情銘固不得苟辭也¶
銘曰¶
行乎遲遲三年而飛名乎我隨如取如携繅籍旣施乃隕璧圭¶
泉䟽壤夷考卜在兹前人之菑後其收之¶
<pb:KR4d0503_SBCK_037-7a>¶
　　饒州路儒學教授許君墓誌銘¶
君諱熹字華甫婺之東陽人宋宣和中睦㓂&KR0060;發八世祖瓊聚¶
民丁衞郷井&KR0013;州將命赴援有功得官尋以城中兵食不繼力¶
戰而死里人至今廟𥙊焉大父諱元凱父諱文昌號空雲處士¶
無子弟文奎實生君年十五育以為巳子處士兄弟素嚴毅君¶
左右侍養各盡其道先意承志咸得其懽心於同産弟兩人交¶
愛&KR0057;篤先世之田廬一無𫠦較公上徴求百役之須皆身任其¶
費子姪化之靡有間言異時處士兄弟&KR0025;郷先生石公㳺有雋¶
聲後二十年復遣君兄弟受業石公之門君㓜警敏旣長務以¶
静専自持同門中推為髙弟用舉者試憲府例當&KR0024;縣教官隨¶
牒赴儒䑓&KR0004;筮得浦江㑹　朝廷欲重師儒之選俾職教一¶
縣者悉改調於外省君觧職以名剡上俄又命更其法&KR0025;宣閫¶
<pb:KR4d0503_SBCK_037-7b>¶
署置同時捧檄而至者一百四十人皆以次&KR0024;授序遷間以舉¶
子業自&KR0108;君獨恬於進取有司強以充賦試不合輙棄塲屋家¶
食者乆之始分教於武義再調處之麗水丁本生親憂服除或¶
謂稍増加𫠦歴月日則當陞君不可遂復調台之天台用累考¶
充湖之東湖書院山長在武義取豪民𫠦據山塘歸于學在天¶
台預郷薦者三人輟官俸斥私錢禮遣之募好事者&KR0162;田以助¶
養士東湖創於里之大家事多綿蕝亦勸之割田附益焉秩滿¶
調饒州路儒學教授拜命而卒臨終戒其子曰爾等入當善事¶
而母出當善事而叔父扶植吾門户使勿墜他則平日誨爾熟¶
矣言訖而逝重紀至元之元年十二月二十一日也享年六十¶
有一六年十月四日葬𫠦居西北二里某郷某原娶劉氏子男¶
二人曰怡曰愉女二人壻曰王濟川蔣世安孫男四人女四人¶
<pb:KR4d0503_SBCK_037-8a>¶
君貌癯而志俶儻自奉殊儉薄而客至館穀必豊贐必厚産不¶
踰中人而輕財急義族姻里黨老而無依㓜而孤者衣食之未¶
嫁者擇士族歸之&KR0010;饑鄰里不能自活者賑䘏之故其善日積¶
而家日耗殁後囊無餘貲廪無餘蓄乆乃克葬諸孤旣誌&KR0010;月¶
納壙中仍蹐門請予銘以掲于墓道予幸𫉬執弟子禮於石公¶
與君爲同門知君爲深庸摭誌𫠦述參以予𫠦知序而銘之按¶
東陽許氏出𣈆孝子孜孝子史有列傳其子孫至近世愈蕃&KR0283;¶
居邑中者爲西南兩族而君之先别居近郊之梅峴邑居之族¶
掇世科踐朝著&KR0002;以延賞入官者數十百年相望不絶而君之¶
先獨不大顯雖能捍大患以死勤事後之人未有食其報者君¶
生今　聖時而以文學起家人謂其將致身華要又邅廽而不¶
進甫霑一命竟不及禄其不可哀也夫銘以慰君亦以告于嗣¶
<pb:KR4d0503_SBCK_037-8b>¶
人庻有知其委祉之自而思亢其宗者銘曰¶
九&KR0100;之涂衆方疾驅長&KR0322;佩玉行之徐徐與物委蛇世或謂迂¶
銖稱寸量月計有餘成之匪亟得而莫居載其榮光歸賁幽墟¶
善積于家穰穰𫠦儲有謹其承其發必舒鸞翔鵠翥亢其門閭¶
惟銘有徴永世不渝¶
　　丹陽縣尹致仕薛君墓誌銘¶
君諱觀字處静姓薛氏家于慶元之鄞縣聚族千指同居合食¶
者五世號為義門宋淳熈紹熈間里中數十百家再燬于火而¶
先廬獨存人以為積善之報曽大父濂弗仕大父起之待&KR0024;太¶
學生父辰伯入　皇朝以君故贈承事郎紹興路同知餘姚¶
州事母某氏贈宜人君讀書善強記為文未甞起草不妄交流¶
俗而喜接引後軰生事雖儉簿親黨無依者必周䘏之雅無意¶
<pb:KR4d0503_SBCK_037-9a>¶
於仕進自　國家著取士令且十年足不踐塲屋至治癸亥¶
有司迫使就試遂名賢書同里上春官者三人其兩人並以進¶
士教國子而君以特科分教平江之常熟州閭巷之人莫不以¶
為榮秩滿遷杭州杭實東南一都㑹士風&KR0057;盛君為學官𫠦講¶
皆道徳仁義之&KR0003;金穀出納第持其大綱而理田土之冐没完¶
屋室之弊壊亦未始不盡心焉用累考&KR0024;將仕郎主常徳之沅¶
江縣簿沅江俗淳古官府事殊稀簡尉偶缺郡俾君通攝之在¶
官三載盗賊日益衰少君不自以為功每謂吾求無媿其職足¶
矣援禮引年授承事郎鎮江路丹陽縣尹致仕君旣得謝而歸¶
日與賢大夫士從容觴詠間絶口不及世事人見其耳聦目眀¶
方期以上壽俄感足疾以至元六年九月十七日卒于家享年¶
七十有六娶楊氏封宜人先五年卒子男一人憲女一人適楊¶
<pb:KR4d0503_SBCK_037-9b>¶
天祺孫男一人永年女一人未行至正元年某月某日憲遵治¶
命奉柩葬于其縣翔鳯郷之原前事逾重江抵予西湖寓舎以¶
銘為請始予識君于鄞見其循循雅飭知為篤厚長者惜其韜¶
晦之乆逮出而小試已迫於老之將至而無𫠦用其材為可憾¶
也庸因其請而銘之曰¶
有待者時不鳴不飛翔而後集覧兹徳輝其機則張𫠦發也微¶
不震以轟卒不大施皷缶而歌式全其歸掩石幽竁昭以銘詩¶
　　許村塲鹽司管勾謝君墓誌銘¶
故兩浙都轉運鹽使司許村塲鹽司管勾謝君旣殁且葬其子¶
資深以狀來謁銘始予識君於京師長身羙髯氣充而志銳諸¶
公貴人為其知已者多欲引㧞之然竟無𫠦遇合隨牒調&KR0024;而¶
去以死嗚呼悲夫君諱瑞字信翁惟謝氏逺有世序其家于杭¶
<pb:KR4d0503_SBCK_037-10a>¶
於潜天目山之陽莫詳始𫠦以徙曽祖敦祖宣皆有隱徳父輔¶
中&KR0010;慕黄老氏建道院白鶴溪上自號鶴溪處士其卒時年八¶
十五矣援筆大書十有六言端坐而化人疑其仙去云至順間¶
朝廷募民入粟賑関陜之饑處士素樂施與亟俾君輸米伍伯¶
石有司用例授以官非君父子始望也君&KR0004;由横浦場鹽司管¶
勾改吉安路永新州升郷寨廵檢升郷在萬山中群盗𫠦出没¶
君不憚警捕之勞民頼以安到官甫三閱月俄有處士之憂服¶
除乃得許村許村苦海水為害課比不登而私販又數為官府¶
之累任令丞者畏吏議多自引去君旣就職曰此理財之一事¶
耳以公滅私何事不可為是雖拘於法吾用法外意為之可也¶
未幾而課日増羡姦民亦無𫠦售其私亭户有交訟者則委曲¶
諭遣之事益以簡旣書滿受代未及歸而屬疾以至元五年秋¶
<pb:KR4d0503_SBCK_037-10b>¶
七月丙子終于海寧州時和郷長壽庵之寓舎享年五十有七¶
庚辰返柩于家六年春正月癸酉葬于雲谷里沈村下塢之原¶
娶阮氏子男三人長即資深平江等處財賦提舉司吏目次庭¶
芝次庭珪女三人適孫璹滕&KR0004;徐煥孫男七人鏞鏜銓鉷鍈鑑¶
鎮女三人皆㓜君事親孝&KR0004;處士以父有危疾刲股和藥以進¶
疾隨愈其後處士亦得疾危甚君刲股和藥如處士之奉其父¶
而處士竟無恙治家有法閨門肅然遣其子受學於時之名師¶
遂至于成人性質直不喜以機巧御物人有忤巳&KR0004;&KR0002;不能平¶
終亦不含怒蓄怨也資深之來謁銘君兄石實狀其行予未及¶
為之銘而君兄亦卒嗚呼不又可悲也夫銘曰¶
謂不有時&KR0006;孰振而起之謂不有命&KR0006;孰遏而止之百年之積¶
&KR0006;一朝而啓之不卒其施&KR0006;竟孰使之後有興者&KR0006;尚克嗣之¶
<pb:KR4d0503_SBCK_037-11a>¶
　　建徳録事劉君墓誌銘¶
君諱環翁姓劉氏其先自婺之金華徙台之寧海居縣東北之¶
閬風山曽大父暠宋文林郎昭慶軍莭度判官大父應球宋迪¶
功郎慶元府慈谿縣主簿父珪年十六入太學遂家于杭仕¶
皇朝為進義校尉寧海縣東奥等處海船上百户母陸氏君生¶
三年而不能言旣成童敏悟絶人讀書至忘寢食母懼其以勞¶
致疾禁弗與燈燭君竊篝火閉䆫𨻶坐必至四鼓年踰弱冠出¶
&KR0025;名師受春秋學取元綂元年郷薦㑹科舉事廢執其業不少¶
&KR0520;&KR0002;有待者逮¶
今天子更新庻政科舉復行遂以至正四年再薦于郷登五年¶
進士第授將仕郎建徳録事有在君弟子列而與君為同年生¶
者曰文宣死於疫君經紀其䘮事無𫠦避因染疾遷寓門人廉¶
<pb:KR4d0503_SBCK_037-11b>¶
氏家而卒五月某日也得年四十有三君&KR0004;娶費氏前&KR0002;干年¶
卒後娶頋氏合卺甫五日而君應薦北上費氏之媵方娠而未¶
生也君卒之日手自為書奉束帛為母壽第言旦夕南歸未幾¶
而㢘氏家以其書與君柩俱至費氏媵之子邵祖生已兩月君¶
不及知矣母與仲兄饒翁哀慟幾絶時進義府君殁巳&KR0002;干年¶
猶旅殯于杭饒翁乃啓其殯并君之柩返于寧海卜以某年某¶
月某日葬某郷某原且以狀來謁銘予筮仕寜海聞閬風山中¶
有兩先生曰劉公某曰舒公岳祥並以文章大家師表一時心¶
甚嚮徃之而兩先生之不可作已乆曁辱交於君乃知君扵劉¶
公為&KR0025;曽孫舒公之子叔獻則君𫠦&KR0025;受業也木水本源有自¶
來哉君為人介㓗不阿然不喜臧否人物與之㳺者莫窺其涯¶
涘其訓諸生扵杭學具有師法識者多以逺大期之際逢聖時¶
<pb:KR4d0503_SBCK_037-12a>¶
賢才彚進而君獨&KR0205;止於是可哀也已始進義府君有子年十¶
二而夭臨終言我死當復為劉氏子後十年見夣扵父母曰我¶
至矣果再得子八&KR0010;而又夭後二年復見夢於父母曰父母撫¶
我厚豈忍捨去已而生君遂取昔人識環事名之曰環而字之¶
曰環翁其再薦也適感異夣乃以字為名曰環翁云銘曰¶
不有時&KR0006;孰甄而㧞之不有命&KR0006;孰夭而閼之得於彼而䘮於¶
此&KR0006;孰予而孰奪之母𠋣門而啼&KR0006;児&KR0561;&KR0561;而泣靈之歸&KR0006;何¶
嗟及児勉學&KR0006;天不忘徃必復&KR0006;後其昌¶
　　徽州路儒學教授陸君墓誌銘¶
君諱徳原字静逺姓陸氏平江長洲之甫里人甫里實唐處士¶
天隨子故居君盖其後也曽大父邁大父文明父應祥母周氏¶
君少知學治别室延宿儒與居與㳺左右書數千卷常乗間披¶
<pb:KR4d0503_SBCK_037-12b>¶
閱之家在民數中稱多貲自視欿然不敢與有力者争其豪侈¶
恒惴惴焉以不克保前人之遺業為懼已而同郡貲相埒者稍¶
稍傾散惟君獨完然能尚義而好禮遇歉&KR0010;細人之家頼以全¶
活甚衆舘四方賔客無虚日莫不滿意而去訃音𫠦及或不逺¶
千里徃&KR0608;之永嘉林寛以文學知名君與之年相&KR0002;以兄事之¶
時&KR0025;問古今體詩寛死無以歛厚䘏其家而為嫁其女寛弟某¶
死復為買棺以葬君每見浮屠老子之居金碧亂人目而儒宫¶
徃徃就摧毀&KR0099;念世俗訹於福報之&KR0003;而不知聖人道徳仁義¶
之澤&KR0013;於無窮也故於學校之事&KR0057;致意焉族有田千畒當得¶
君曰吾衣食幸有餘又私此田不可剏義塾以田歸之遣重幣¶
迎儒先生為時𫠦信重如陸君文圭龔君璛柳君貫者以為之¶
師户屨至無𫠦容筆劄飲膳之物惟𫠦須而具刻古靈陳公製¶
<pb:KR4d0503_SBCK_037-13a>¶
<pb:KR4d0503_SBCK_037-14a>¶
<pb:KR4d0503_SBCK_037-15a>¶
<pb:KR4d0503_SBCK_037-16a>¶
<pb:KR4d0503_SBCK_037-17a>¶
時立志已不凡言不妄發為人謀必以忠不以家有餘貲而華¶
其冠服教子治家一以勤儉外舅陸公父執也君甞從之學¶
為吏事察君材可用以女歸焉君贅其家執子婿禮理家事惟¶
謹家旣日豐乃出而異居婦家𫠦當與者略不以屑其意人以¶
為難君生於前至元十四年十月庚申卒扵後至元二年十月¶
丙子享年六十以三年八月甲申葬長洲縣陳公郷先墓之左¶
妻陸氏子男一人曰右則杜氏出也好學而能文乆㳺都邑用¶
薦者當得官以祖母在無他兄弟固辭士論以此多之女三人¶
長適海門縣尉吕濤先卒次適施友次亦杜氏出未行君葬後¶
五年右以狀來請銘予&KR0026;古之仕者行其志而已𫠦志苟不在¶
是雖貴且冨弗取也幸而𫉬&KR0025;其志之𫠦適雖卑官下僚猶將¶
安焉君庻幾能行古之道者是宜銘乃摭狀𫠦述而銘諸銘曰¶
<pb:KR4d0503_SBCK_037-17b>¶
惟古之人仕不擇禄有非其志不逺而復猗歟沈君或乆或速¶
惟志之求其得常足惡盈好謙神之式穀委祉嗣人叶此吉卜¶
　　嘉議大夫僉宣徽院事致仕孫公墓誌銘¶
至正七年秋&KR3545;慶路緫管雩都孫公以疾請謝事　制授嘉¶
議大夫僉宣徽院事致仕命下而公以九月十日卒于肇慶其¶
孤勝安壽山旣返柩于雩都以八年某月某日葬某郷某原乃¶
以郷貢進士唐旂之狀北走京師介翰林國史院編&KR0113;官王君¶
大本謁予為之銘王君辱與子為僚友其𫠦稱道可信不誣予¶
不敢拒也按狀公諱伯顔字元晉姓孫氏其先自太原徙居青¶
齊間唐鳯翔少尹鍠生刑部侍郎揆中書侍郎拙刑部史有列¶
傳中書避地南遷家于䖍之䖍化䖍今為贑州路而䖍化為雩¶
都縣雩都之有孫氏自中書始中書之子誗以材武為某官其¶
<pb:KR4d0503_SBCK_037-18a>¶
四世孫長孺宋進士以太子中舎知潯州中舎之孫立節登進¶
士甲科以不肯為條例司屬官忤王荆公及為桂州節度判官¶
力抗經制使謝麟而活大小使臣十二人於死蘇文忠公為作¶
剛&KR0003;者也其二子曰勰曰勴皆&KR0025;文忠㳺勰亦起進士以某官¶
知岳州於公為一世祖髙祖諱延休晦迹弗仕曽祖諱徳誠皇¶
贈松江府知府祖諱興禮皇贈徳安府知府階官皆中順大夫¶
勲皆上&KR0016;都尉爵皆追封樂安郡伯曽祖妣李氏祖妣曽氏並¶
樂安郡君考諱正臣皇贈秘書少監累加同知淮東道宣慰使¶
司事副都元帥階自朝散大夫至中大夫勲自上&KR0016;都尉至輕¶
車都尉爵自樂安郡侯進封郡公妣陳氏自樂安郡君進封郡¶
夫人公少開敏尤精於譯語大徳&KR0004;年甫十五逰京師得備扈¶
&KR0025;泰㝎中侍元帥公入覲於咸寧殿有　旨命中書録用之¶
<pb:KR4d0503_SBCK_037-18b>¶
公辭不敢當尋辞監&KR0113;國史譯史天暦&KR0004;還自上京改辟大司¶
農司譯史¶
今天子重紀至元之四年用累考&KR0024;官授承務郎京畿運粮同¶
提舉禁綱吏之侵欺&KR0024;壩夫之逃亡舊法運舟五&KR0010;一易請展¶
為十&KR0010;以紓民力役徒受直必親給之宰相以為能至正三年¶
奏除朝列大夫廣東市舶都提舉琛貝山積一毫不以自汚部¶
使者及帥臣交章薦其材任牧守拜中大夫&KR3545;慶路緫管兼勸¶
農事下車之始痛戢&KR0219;胥悍卒之舞法病民及科取追呼之煩¶
擾嚴求盗之法而時出法外意諭使自新民𫠦食鹽&KR0010;為價十¶
五萬緡率令民先期輸官公命先給鹽而後責其價至於興學¶
校舉遺逸皆世俗之𫠦謂不急公獨盡心焉伯父良臣撫州萬¶
户府經歴叔父毅臣&KR3545;慶路緫管府推官輔臣徳慶路緫管夢¶
<pb:KR4d0503_SBCK_037-19a>¶
臣朐山縣尹信臣新㑹縣尹兄寳孫僉慶逺安撫司事弟鼎之¶
子赫斯廣西宣慰司照磨一門冠盖後先相望於千里之内人¶
以為榮而毅臣前在&KR3545;慶有聲公之至也郡人莫不胥慶焉廣¶
東分閫闕官檄公攝其事𫠦控制兩路三州皆要害之地公鎮¶
之以静民夷帖服居數月而疾作遂不起享年六十有四公垂¶
屬纊惟壽山在側戒以務學脩身孝親敬長語不及他勝安來¶
省公疾中道聞訃逮其至公已不及見矣公娶卜氏累封樂安¶
郡夫人後公九月卒子男二人勝安壽山也女四人孫男一人¶
女一人公性簡質居家孝友與人交重然諾喜&KR0324;㧞後進周人¶
之急其發為政事皆自脩於家者推之惟有其(才)有其時而設¶
施未竟士論惜焉餘慶𫠦鍾後將復振𢌿之以銘使刻以俟焉¶
銘曰¶
<pb:KR4d0503_SBCK_037-19b>¶
惟公之先家有世科用而弗䆒儲祉則多克生才彦纂其遺緒¶
際今昭代咸有官序公位三品有社有民施于有政利澤在人¶
盍疇其庸俾踐朝著年未及謝胡奪之&KR0205;公則逝矣不亡者存¶
承休襲美在其後昆無徃不復惟天可必惟銘可徴刻志幽室¶
　　都功徳使司都事華君墓誌銘¶
故都功徳使司都事華君之子㓜武旣介予友陳君謙求銘其¶
大父府君之墓尋復以書來曰先君之殁三十有五年而冢上¶
之石未有刻文今方改卜奉遷不有以識之懼&KR0010;月寖乆後人¶
不知兆次之変易或致扵湮昧&KR0494;者幸𫉬私於執事而託吾祖¶
之不朽兹不敢以他屬也是用有請而不嫌其瀆惟矜而𢌿之¶
銘予衰年多感不欲銘其父又銘其子而陳君歴援前賢銘人¶
父子者為比不容卒辭君諱埜僊一名鉉字子舉其先自汴徙¶
<pb:KR4d0503_SBCK_037-20a>¶
常之無錫曽大父諱詮宋將仕郎大父諱友聞仕¶
皇朝為無錫州稅務提領父諱璞以入粟振荒當&KR0024;官辭不受¶
尋用薦者特授進義校尉晋寜兾寧等處打捕屯田都緫管府¶
緫管又辭不拜予𫠦為作銘者也母王氏君自為児時即不凡¶
旣長慷&KR0099;尚氣莭處事剛果明决一無𫠦撓意𫠦欲徃人莫能¶
囬華氏故大家宗族郷黨率務以貲相長雄君獨不肯苟徇世¶
好而有志以功名自&KR0108;出與逹官貴人酬酢未甞以少且賤自¶
處而有𫠦退縮見者無不噐重之君大父亦欲成其志俾北逰¶
京師君即日具舟檝徑行去其家數千里無少頋戀至京師未¶
幾以才受知於月者罕脫脫罕兩院使因共推轂得備宿衞輦¶
真吃刺思司徒時為都功徳使&KR0057;見禮遇　奏授使司都事¶
至大某年某月也　朝廷之制由布衣進用者&KR0262;階下𫠦居¶
<pb:KR4d0503_SBCK_037-20b>¶
官二等都事官七品當冠以八品文階而銓曹靳弗與近臣有¶
欲為之請而弗果言君亦不以為歉都功徳使𫠦掌祝𨤲禬禳¶
皆　朝廷重事毎入對¶
上前都事輙載筆以&KR0025;書其奏目及𫠦得　聖語雖在庶僚¶
而日近　清光士林中以為榮居亡何俄患體熱而欬李梁¶
公領太醫亦雅知君屬其院官親為診視治療後三日病良巳¶
還白梁公言其病巳去者七分餘三分則其一猶可為其二使¶
俞扁復生亦無如之何也已冝聽其亟歸君於是謁告就醫江¶
南抵家接親舊相問勞如平時殊無𫠦苦居五閱月而病再作¶
氣逆臚脹遂以皇慶元年九月八日卒於家得年二十有六夫¶
人陳氏誓不他適而保其遺孤後二十年有司乃以上聞而表¶
其門閭名之曰旌節里子男一人即㓜武時甫六&KR0010;陳夫人念¶
<pb:KR4d0503_SBCK_037-21a>¶
嗣續之重在其一身撫育訓誨甚至㓜武亦不敢恃愛而縱弛¶
恒以其期望者思無&KR0018;𫠦託訖能有立至於成人女二人婿曰¶
鄧徳章鄒徳逺孫男四人女三人始君以其卒之月某日葬于¶
𫠦居梅里之冷村而君弟鎮鏐及妹先後相繼死並厝一垣内¶
墓位不與禮合隂陽家&KR0057;以爲忌至是乃得善地於其西北&KR0002;¶
干里羅村之原以至正某年某月某日改葬焉予觀士之有其¶
才有其志而不有其命泯滅無聞者多矣君雖未壯而卒弗克¶
䆒於設施而化行其家靡他之節無媿前古引而勿替嗣世有¶
人潜徳幽光乆而彌著尚何憾乎予不及識君而陳君之言可¶
徴不誣銘諸石章庻以慰君於泉下云爾銘曰¶
君先汴人後南徙或仕弗𩔰或弗仕逮君有作承委祉生逢盛¶
時又才羙君家系出宋公子孰無望公復其始入通朝籍何壯¶
<pb:KR4d0503_SBCK_037-21b>¶
&KR0646;以疾賜告&KR0205;不起三年一飛未渠巳繅藉甫陳璧乃毁旣葬¶
而遷無違禮君其永寧芘後嗣揚君英聲垂千祀為之銘者太¶
史氏¶
　　乾寧軍民安撫司文昌縣尹王君墓誌銘¶
君諱文鍔字勝逹姓王氏撫之臨川人宋丞相荆國文公安石¶
之弟太子右賛善大夫安上生承奉郎贈朝散大夫旂有子曰¶
右朝散大夫直秘閣梲葬其母刘氏於郡城東百里鍾山之下¶
山旁有池曰上池心甚樂之甞曰昔荆國葬先太師楚公於金¶
陵之鍾山因卜居其處今吾親墓𫠦在山名適同吾其老於此¶
乎遂築别墅携其子瑀而居焉瑀官石城尉自瑀而下六世皆¶
不顯七世孫曰元亨自號冕峯君之曽大父也為人素厚重&KR0010;¶
饑出粟取直與衆人無異而隂以錢寘粟中與之其好善而不¶
<pb:KR4d0503_SBCK_037-22a>¶
欲近名如此大父曰天經有隂徳父曰慶來少從淳安令曽公¶
子良逰以材畧自&KR0018;江南新附群盗竊發里中大家為𫠦剽掠¶
郡委以招捕不旬日悉剪平之及卒曽公為銘其墓母黄氏奉¶
其姑至孝姑病瞽日抱持盥&KR0808;閱二十五年無少&KR0520;儒學提舉¶
姚公雲表其墓曰孝婦而為之銘三子君最長生而警敏丱&KR0010;¶
謁父執觀察判官徐公龍貴跽而問曰為人何以自立徐公大¶
竒之自是益自刻厲讀書為學頴出儕軰間時列郡役民為平¶
凖庫吏以不習官府事宜多致破産争納賂祈免逮役及君家¶
君曰姑為之旣而用君言定令以吏充筦庫而役不及民人以¶
為便父病革頋三子曰年長者不足慮𫠦憂者㓜子耳君曰當¶
竭力願無以為念後卒訓掖之為善士兄弟同室而居事母盡¶
禮&KR0004;度集客不逺數百里母䘮弔者數郡畢至林氏姊早寡作¶
<pb:KR4d0503_SBCK_037-22b>¶
屋居之而以女妻其孤甥&KR0004;君之曽大父作義塾號明珠書院¶
部使者聞而嘉之得其𫠦著六義約&KR0003;俾郡守上于省部而以¶
君為瑞之髙安縣學教諭遷吉安之龍溪書院山長吉號多士¶
教官殊不易為君至士論翕服以累考上銓部借授廣之南海¶
縣黄鼎砦廵檢到官兩月盗起鄰境奉帥閫檄率弓兵民義泛¶
海直抵其巢穴盗聞君來相頋曰王廵檢不貪且能撫治不可¶
與抗羅拜於海島而去未幾海北㓂起帥閫檄君部軍粮數千¶
石或謂君海道不測盍以計免君毅然曰食其禄安敢怠其事¶
即日遂行三日至金星灘雲霧晝晦風濤大作舟多漂散從者¶
皆泣下君語之曰母懼今日之事國事也海神享　國家之¶
典祀其不相國家之戎事乎為詩投之風即止諸舟亦來集人¶
以為異比至海北而大軍移屯海南又令以粮徃赴之踰月而¶
<pb:KR4d0503_SBCK_037-23a>¶
逹分省官&KR0324;其勞欲用為帥府&KR0122;辭不就歸構新居扁其樓以¶
海嶠曰吾於海上艱險備甞之矣幸而少休可遂忘之耶尋調¶
攸州儒學教授學廪素薄君為之規措而教養之具得無乏絶¶
除乹寧軍民安撫司文昌縣尹階將仕郎乾寧故海南之瓊管¶
道險且逺或謂君可無行君不答&KR0108;然就道在官&KR0010;餘令行禁¶
止日以無事&KR0099;然曰吾冐瘴癘渉鯨波而從事於斯者無他庻¶
幾效一日之忠爾今老矣雖乆何為即觧印綬去父老&KR0210;留不¶
得旣行而道病至家乃愈飲啖歩趍如五六十&KR0010;人日與親朋¶
酌酒賦詩嘯歌為樂凢七年而終至正六年閏十月十六日也¶
享年七十有七娶李氏子男三人長宗震吉安路儒學教授次¶
欽未仕次佐用君&KR0315;當&KR0024;官未命女四人長適林明次適劉𣈆¶
順倪森皆前卒次適夏元英孫男六人女五人曽孫男三人女¶
<pb:KR4d0503_SBCK_037-23b>¶
四人宗震等旣卜以某年某月某日奉君柩葬于饒州安仁縣¶
某郷方塘之原前葬俾佐奉曽君堅之狀來謁銘狀稱君平居¶
議論亹亹主於建功業亢宗族慷&KR0099;卓立無柔懦趑趄之態年¶
過七袠氣不少衰有馬援班超之風焉予弱不自振未老納禄¶
曁蒙　恩復出竟以殘年餘力無𫠦可用乞身而歸方有媿¶
於君之老而益壯安能以材驅氣駕出竒語揚英光乎焉以佐¶
不逺千里踰江湖而來序而銘之姑以慰其孝思云爾銘曰¶
逺矣王氏望于臨川保其世業與時周旋君材則豐又克有志¶
不卑其官樂職嗜事返乎&KR0004;服肇正師模有命自天製邑海隅¶
竭蹷以趍老而益壯一日之忠無忘報上虚舟不繫勇退急流¶
某丘某水卒&KR0010;優㳺方塘之原石堅土厚銘昭其藏式示永乆¶
　　承務郎建徳路建徳縣尹致仕徐君墓誌銘¶
<pb:KR4d0503_SBCK_037-24a>¶
君諱沂之字聖與其先家于汴七世祖徽言宋右科進士積官¶
武功大夫忠州㓨史宣和間金人犯邉荖知晉寧軍主管嵐石¶
路安撫司公事力戰而死贈彰化軍節度使賜謚忠壯建炎南¶
渡子孫自汴徙衢更以文學自見君曽大父致明大父徳英俱¶
未及仕而殁父環起進士為修職郎揚州司戸𠫵軍母沈氏君¶
㓜知學稍長善屬文　國朝統一宇内治具甫新未遑以科¶
舉取士杜門自守餘二十年時方尚文法吏事郡長二有愛其¶
材敏者挽使任簿書大徳壬寅始赴浙東憲府辟為書吏累遷¶
浙西江東十年之間徧歴三道𫠦至以㢘介自將賛其使者務¶
持大體遇事一决於理不為苛刻以抉擿細㣲人稱為平其在¶
浙西&KR0010;適大侵&KR0013;行臺檄分賑湖松江兩郡設筞以勸分豪民¶
閉遏不奉命者悉繩以法不數日得米數萬斛不足則發官倉¶
<pb:KR4d0503_SBCK_037-24b>¶
以繼之事訖乃聞臺府嘉其得&KR0096;宜而不責其為專擅𫠦活以¶
萬數用累考上名中書皇慶癸丑授將仕佐郎温州路緫管府¶
提控案牘兼照磨承發架閣庫管勾䟽剔蠧敝小大庻政寖就¶
條理㑹使節按臨其從吏乃君故𫠦識㧞恃契分通殷勤覬為¶
其聚賕君正色拒之其人深以為憾假僉塩丁事嗾郡吏巧為¶
攀縁搆陷以快其忿君不自明引垢誣伏事聞于臺俾御史覆¶
按無驗劾罷其人而事遂白延祐戊午調兩浙都轉運塩使司¶
仁和塲塩司管勾亭户多強梗不受要束姦民又習為私販犯¶
法者衆君不急於威刑惟以理化之其風乃變&KR0010;課旣登平民¶
亦免株連之患公私咸以為便泰㝎甲子遷將仕郎延平路將¶
樂縣主簿𫠦掌獄之重囚數十旦夕檢視其飲食醫藥戒獄卒¶
不得縱虐之而尹素貪暴數加法外之刑囚聞君詣郡府白晝¶
<pb:KR4d0503_SBCK_037-25a>¶
反獄欲殺尹而逃旣就執皆曰吾徒罪極無復望生苦尹之酷¶
不得速死而&KR2227;倖生之心然恐為主簿累故俟其出而後發聞¶
者無不大息焉居二&KR0010;俄浩然有歸志曰吾年垂七袠諸子亦¶
巳見頭角&KR0154;&KR0002;歸佚吾老乎即日引年請納禄而去遂以承務¶
郎建徳路建徳縣尹致仕命下而卒天暦巳巳正月二十有七¶
日也享年七十有四臨終神氣不亂却藥謝醫翛然而逝娶王¶
氏子男三人長辰孫以茂異&KR0024;儒學官今為承事郎兩浙都轉¶
運鹽使司曹娥塲鹽司令次任由翰林書冩授從仕郎澧州路¶
安郷縣尹次孺杭州路錢塘縣尉女三人長適前進士承直郎¶
潮州路緫管府知事孔濤先聖五十三代孫也次適汪應辰次¶
適陳光祖皆同郡宦族孫男十人女五人君早失怙恃奉兄姊¶
甚謹外姑&KR0660;居無子君以贅婿事之五十年如一日後以九十¶
<pb:KR4d0503_SBCK_037-25b>¶
之壽終於將樂歛之以禮不逺千里返柩而葬&KR0010;時别為位𥙊¶
焉君於用舎行藏未甞以淹速為計較居家不殖貲産惟篤於¶
教子旁舎種竹數百个號曰竹𫠦左圗右書焚香宴坐客至則¶
與之徜徉其間優㳺以卒&KR0010;辰孫等旣卜宅兆扵某縣某郷某¶
原以其年某月某日襄大事後二十年任從予在史館乃以銘¶
為請予不敢以衰朽固辭銘曰¶
藏器於身所待者時觀其㑹通與時推移亦旣有逢不取顯位¶
一命而上皆可行志位則不顯績用孔多其止時止鼓缶而歌¶
貽慶嗣人及見其進接軫華涂交翔並&KR0108;積善有報難必者天¶
夫獨胡為能得其全惟源之長其流乃逺昭以銘詩樹此碑板¶
　　承直郎慶元路緫管府判官致仕王君墓誌銘¶
君姓王氏諱奎字宿之其先台州人君始徙家慶元而占籍焉¶
<pb:KR4d0503_SBCK_037-26a>¶
曽大父諱某父諱崇義贈承事郎慶元路同知奉化州事母葉¶
氏贈宜人君&KR0004;以才見推擇為吏於郡府又以㢘能見察舉為¶
浙東西福建三道憲司書吏凡歴四考迺赴吏部銓授將仕佐¶
郎婺州路緫管府提控案牘兼照磨承發架閣庫管勾浙東帥¶
閫辟為令史調將仕郎建徳路緫管府知事陞承事郎延平路¶
緫管府經歴引年告老遂以承直郎慶元路緫管府判官致仕¶
君六&KR0010;而孤事母孝每以早失𫠦怙弗𫉬承顔而禄不及養為¶
歉居常忽忽不樂曁積官七品用例推恩乃詢諸宗属在尊行¶
而髙年者審其像命工以意圗之而加以命服如其官秩&KR0010;時¶
𥙊享伸如在之敬焉甞卜地為樂丘虚其中穴以藏父母之衣¶
冠命諸子他日以已祔其旁君之致孝於親無𫠦不用其情如¶
此君素倜儻家務悉資内助一無𫠦問愛其子而能教之性端¶
<pb:KR4d0503_SBCK_037-26b>¶
慤不輕喜怒議論依於寛厚不以訐為直待人以和而無崖岸¶
明白坦夷終始如一無不心服焉君居憲幕佐其使者鎮之以¶
静不事矯&KR0557;沽名為郡僚彌縫闕失必盡其誠民&KR0013;惠&KR0057;深㢘¶
慎自持奉巳甚嗇宦塗䟦涉五十寒暑南轅北轍備殫其勞晚¶
乃得謝而歸終其天年出處之際可以無憾矣君生於宋寳祐¶
元年十月六日卒於今元統二年四月十日享年八十有二娶¶
周氏封宜人子男三人長某承直郎嘉興路同知崇徳州事次¶
次明俊次明徳太常禮儀院某署太祝明俊明徳皆周宜人出¶
也女二人長適陳徳泉次早卒孫男七人女九人諸孤遵治命¶
以至元二年十一月十七日奉君柩葬于鄞縣西史山莊之原¶
即君𫠦自卜也予納交於君最乆君與予别十有七年而殁又¶
十有七年而予與明徳相見於京師明徳踵予門而言曰先人¶
<pb:KR4d0503_SBCK_037-27a>¶
之墓迨今無銘者盖未有𫠦属也知先人莫子&KR0002;敢請予不得¶
辭銘曰¶
嗚呼王君處為孝子出為㢘吏人無間言官無乏事不求赫赫¶
之名以震耀于一世時止則止優㳺卒&KR0010;餘慶實多宜有開於¶
來裔¶
　　真㝎路緫管府逹魯花赤致仕道家奴嘉議公墓誌銘¶
公諱道家奴蒙古人父闊端母不顔忽都公生有羙質異於常¶
児至元十四年甫十&KR0010;即入見¶
世祖皇帝愛其謹厚留備宿衛尋用為　御位下必闍赤以¶
材智見稱儕軰間叛王乃顔稱兵東鄙　上躬行天討公從¶
屬車冐矢石而前抵黒龍江戰數有功未幾復扈駕親征海都¶
凱旋已乆而賞典未行公謙退不伐還就宿衛之列絶口不自¶
<pb:KR4d0503_SBCK_037-27b>¶
言元貞元年中尚卿也里失班秃魯䓁以功狀聞于¶
成宗皇帝有旨特授從仕郎資成庫副使大徳三年遷承事郎¶
左藏庫副使七年遷承務郎右藏庫大使至大元年　制授¶
承直郎左藏庫堤㸃皇慶元年陞奉直大夫出為大同路朔州¶
逹魯花赤兼管本州諸軍奥魯勸農事至治元年轉朝列大夫¶
入為豐&KR0243;署令泰定四年仍舊階同知晉寧路緫管府事¶
今上皇帝元統元年轉中順大夫同知道州路緫管府事公任¶
筦庫克勤其職出納惟&KR0098;治民多惠愛不自表襮以為名而𫠦¶
至政聲籍甚部使者數薦進之未及召用&KR0205;引年請納禄以嘉¶
議大夫真㝎路緫管府逹魯花赤致仕居&KR0010;餘遂不起公生於¶
前至元五年七月二十八日卒於後至元五年十一月二十一¶
日享年七十有二以其年某月某日葬于京城文明門外東石¶
<pb:KR4d0503_SBCK_037-28a>¶
村之原公夫人曰奴倫氏次當児次滿堂子男一人曰普顔女¶
三人適阿塔罕拜住宣徽院判官七十堅孫男三人曰阿牙赤¶
曰觀音奴曰太帖木児女二人曽孫男二人先是公旣謝事普¶
顔用公&KR0315;為承務郎同知汾州事遷承直郎諸路寳鈔提舉後¶
公八年卒至正七年十月十二日也得年僅五十有二以其年¶
十二月某日祔葬公墓之左阿牙赤盖提舉君長子於公為適¶
孫以冢上之石未有刻文請于翰林學士承旨岳柱榮禄公俾¶
溍為之銘溍幸𫉬執筆從榮禄公之後&KR0105;不得辭第媿衰朽無¶
能賛揚萬一姑以誌其&KR0010;月云爾銘曰¶
人材之生必于昌時公以弱齡昭受¶
主知入持文墨出履行陣功成不居耻於自進　天監在下¶
曽莫遐遺試以𠟵職無適不宜旣疇民庸盍踐朝著乃遽引年¶
<pb:KR4d0503_SBCK_037-28b>¶
納禄而去公則逝矣髙風凛然亦旣有子胡嗇不年尚其聞孫¶
引而不替謁辭圗堅式告來裔¶
　　&KR0025;仕&KR0048;紹興路諸暨州判官致仕蔣府君墓誌銘¶
君諱葵字昌南姓&KR0253;氏先丗成都人髙大父源登宋元豊進士¶
第知汝陽縣因家新息曽大父誠大父椿父庚贈&KR0025;仕郎杭州¶
路臨安縣尹母王氏&KR0503;封宜人君生質頴敏劬書力學性至孝¶
蚤&KR0010;甞為童子師講授邑里以供菽水之勞承顔奉飬懽藹如¶
也至元丁亥江淮行省以儒辟君為吏兩浙轉運司兩浙塩頟¶
數浩繁&KR0010;調官分辦文書旁午為奸莫之&KR0014;防君為上其&KR0250;¶
中書請刻分司印四降而用之大徳間塩法失治諸吏繫扵獄¶
属君籌畫君以善利導人不迫不优而事巳集上官&KR0278;禮焉考¶
滿調温之平陽州幙官其俗嚚訟君唯守律令吏不得欺每治¶
<pb:KR4d0503_SBCK_037-29a>¶
死獄必反覆究其情而求活之比&KR0010;丁未杭州大饑江浙行省¶
檄君賑之民賴以生者不可勝數未㡬再調松江府又請降八¶
品知事印今𫠦用者是也廟學壞重倄之禮樂器悉完之其後¶
復長平陽州幙平陽人聞君來争趋迎百里外州之塩課無蓻¶
累貧民君為視民田多寡以㝎其賦委里正掌之民利其便學¶
舎為海潮&KR0549;癈&KR0010;乆弗治君以儒者田計畒&KR0134;諭遂以更完士¶
譽其美至刻石紀焉天暦戊辰謁𨕖　中書論資當贊㐮一郡¶
吏部以缺少　奏授君湖州路安吉縣務稅課大使居二年扵¶
是君亦老矣遂告老以&KR0025;仕郎紹興路諸暨州判官致仕&KR0114;居¶
錢唐湖上一時名公如&KR0147;城周馳錢唐&KR0311;逺南陽鄧文原臨海¶
陳恕可皆與君為髙交友㐮羊山水飲酒賦詩以逸老志自&KR0197;¶
曰竹齋平生沉毅未甞妄言咲毀譽用舎一無𫠦動其心𫠦居¶
<pb:KR4d0503_SBCK_037-29b>¶
僅庇風雨郭外無尺寸之田家無餘資䖏之&KR0073;如也教子弟嚴¶
與朋友信𦵏親故之不能𦵏者四人嫁外氏兄姨孤遺女三人¶
以後至元四年三月廿有六日卒于正寢享年七十有七娶錢¶
唐夏氏封宜人先九年卒子二人曰宏由君&KR0315;補官今為某官¶
曰完都水庸田司書吏孫一人士&KR0096;興化路儒學正其年四月¶
八日與宜人合𦵏錢唐縣&KR0130;泰郷佛衙塢口之原𦵏後八年宏¶
䓁渉濤江走金華山中持翰林編倄官陳君繹曽&KR0250;請銘嗚呼¶
&KR0002;君之為其可不謂之賢乎哉溍甞觀丗之為吏者操刀筆要¶
利以肥其身以厚其子孫君一佐轉運三為𠟵郡幙而其子孫¶
歉然守貧家&KR0002;未甞仕者其扵為人之賢不肖可知也銘曰¶
㢘以潔其身曽不如丗之人以豊盈貪以汚其身曽不如君以¶
儒行成吁嗟乎君是以為太史之銘¶
<pb:KR4d0503_SBCK_037-30a>¶
　　屏山䖏士王君墓誌銘¶
剡有隠君子曰王君諱琰字汝圭至正十三年二月十六日以¶
疾卒𦵏之二年其内弟前進士諸暨州判官許君汝霖為状其¶
行代致其諸孤之言來請銘按王氏出&KR0078;姓𣈆室之東始興文¶
獻公負時重望十二丗孫綝綝五丗孫璵璵孫&KR0366;皆為唐相吴¶
越時璵五丗孫承慶始避地來剡其孫濰遂㝎居剡之東林丗¶
以儒為業在宋時貢于郷舉于成均者踵相&KR0071;迨君之曽大父¶
廷皎大父洪父資之皆潜晦弗仕丗篤孝友闢家塾以教諸子¶
族人故鄉里莫不稱王氏為望宗焉君幼頴悟能博記下筆不¶
凡郷先生奇之謂其大父曰此児佳器當必有成君受教扵大¶
父&KR0014;自&KR0108;為文敏捷以氣為主同軰推服㑹　&KR0038;家科舉法行¶
君出試有司稍不合&KR0186;慨然曰名䆠之競孰&KR0002;岩壑之逸乎遂¶
<pb:KR4d0503_SBCK_037-30b>¶
絶意仕進擇𫠦居静曠𨻶地面山築堂題曰屏山因以自&KR0197;内¶
翰虞公為書之堂左為齋貯書萬餘卷扁曰訓&KR0052;岡峦竹𣗳深¶
秀翛然隐者之居焉君毎且上堂候温凊甘旨退則坐齋中閱¶
經史盡卷乃巳生産家事悉任奴隸井有條序甞曰理家猶理¶
&KR0038;失其術則綱目紊矣兄弟無間言族姓蕃盛䖏之如一家羣¶
&KR0025;勤學者奨掖之逺㳺者資助之皆兾其成諸子稍長為聘名¶
師同里隣邑聞風争來&KR0556;學君喜曰此吾之𫠦以㳤夫人者耶¶
逺邇朋友時莭必來㑹君為具款延相與講&KR0052;義評古今人物¶
賢否政治得失倡和為樂而不肖無賴者至不敢安其境其為¶
人𫠦愛畏如此性尤好施予樂周人之急遭&KR0010;侵大雪使諸子¶
探饑者宻以粟賑之且戒勿令人知以小恵干譽非我志也東¶
林士友規建精舎為隷業之𫠦而力有不給將&KR0162;帑割田助成¶
<pb:KR4d0503_SBCK_037-31a>¶
之聞于官乞書院&KR0725;以圖乆永忽感異疾賫志以殁君子惜之¶
享年五十有九方無恙時樂清隠林丘之勝預為壽蔵及疾革¶
敕諸子曰吾平生不信僧道巫覡我且死勿以此為我累一遵¶
士禮治䘮事汝曺&KR0014;以詩書承家不墜先業吾死且瞑目矣語¶
畢而逝諸孤以卒之&KR0010;五月十八日奉柩以𦵏治命也君娶章¶
氏有㳤徳君為義事賛助居多子男三人可大直大方大孫男¶
六人如心中心宅心啓心澄心俊心女一人𫠦為詩有㕠清藁¶
&KR0002;干卷君資器沉重寡言咲貌服閒㓗望之如丗外人而眀智¶
足以察微圎機善扵應変其才盖可用扵丗者頋乃惟志韜晦¶
終無怨尤其𫠦自䖏固亦何憾而和君者則不&KR0014;不為之深惜¶
焉嗚呼夷考其行雖古有道之君子何以尚之是宜為銘銘曰¶
繄夫降才豊嗇不齊才既豊矣時&KR0137;莫為猗䖏士君生逢¶
<pb:KR4d0503_SBCK_037-31b>¶
眀時又有其才孔完孔冝胡不𩔰庸乃遏弗施乃韜其腴乃閟¶
其輝不&KR0557;以亢不淪以卑惟楽其全素履坦夷有藴必彂子孫¶
之貽後欲知君眎茲銘詩¶
金華黄先生文集卷第三十七¶
