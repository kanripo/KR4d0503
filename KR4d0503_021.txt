# -*- mode: mandoku-view; -*-
#+TITLE: 金華黃先生文集
#+DATE: 2015-09-11 16:25:26.087582
#+PROPERTY: ID KR4d0503
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB04n0531-021金蕐黃先生文集-卷第二十一.
<pb:KR4d0503_SBCK_021-1a>¶
金華黄先生文集卷苐二十一　續藁十八¶
　題䟦¶
　　恭䟦　御書眀良二大字¶
皇上在宥天下端拱無為清閒之燕時㳺心扵藝事雲章奎畫¶
夐出前古帝王之上而臣下罕有獲拜賜者惟翰林學士承旨¶
開府儀同三司扎刺爾公以開國元勲之胄世長𪧐衛清忠粹¶
徳蕳在¶
帝心親御翰墨書眀良二大字以賜焉仍命公因以為字臣溍¶
忝以非才載筆從公之後公出以示臣俾志于下方臣&KR0060;惟¶
君尊臣卑者分之殊休戚同之其體則一是故舜之作&KR0084;臯陶¶
之賡載皆取諸人之一身而以元首股肱為喻元首之眀¶
君徳也股肱之良臣道也合眀良之二言以為賜而因以字之¶
<pb:KR4d0503_SBCK_021-1b>¶
于以表　君臣之一體也非世家重臣與國同休戚者何以堪¶
此乎雖然舜臯陶之賡歌𫠦謂元首眀㢤股肱良㢤者臣之良¶
由　君之眀也武丁之命&KR0003;𫠦謂股肱惟人良臣惟聖者¶
君之聖由臣之良也然則公之圗為&KR0024;報者冝何如哉臣不佞¶
不敢徒以公衣被昭回之光侈為一時之榮遇而獨以大人之¶
事　君者有望扵公罔俾昔賢專羙于前也¶
　　恭䟦　御書慶夀二大字¶
今上皇帝改元至正之眀年翰林學士臣朶爾直班甞一日侍¶
燕閒于宣文閣¶
上親御翰墨作慶夀兩大字以賜焉後七年臣溍以非才待罪¶
翰林臣朶爾直班由遼陽行中書省平章政事入為中政使出¶
以示臣溍俾謹誌之臣溍欽惟¶
<pb:KR4d0503_SBCK_021-2a>¶
皇帝陛下以天縦之多能聖學之餘事形扵心畫如雲漢之昭¶
囬在上非下土愚臣𫠦得而窺測然&KR0060;聞之皇極五福以夀為¶
先兆民𫠦頼一人之慶夫以勲賢貴胄為　國世臣錫之眉夀¶
以保其家冝也乃若推廣¶
上恩均慶于下使八荒之人同躋夀域豈非𫠦謂彰¶
君之賜乎臣溍扵名言之𫠦不及者旣不敢強賛一辭而屬望¶
之&KR0059;有不容自已者謹以志于下方¶
　　恭䟦賜名哈刺㧞都兒　御書¶
翰林學士承旨哈刺㧞都兒家蔵¶
文皇𫠦賜御書墨本二卷親筆二卷此賜筆之一盖¶
先朝甞賜以今名而　上復出御筆申命之也¶
　　恭䟦命哈刺㧞都兒充捧案官　御筆¶
<pb:KR4d0503_SBCK_021-2b>¶
天暦二年夏五月　日¶
皇帝坐奎章閣特降御筆以禮部尚書哈刺㧞都兒充捧案官¶
臣溍竊惟　國朝任官作命皆出外廷具有品式捧案官盖中¶
朝侍&KR0025;近臣且不常設非可律以定制故¶
天子親御翰墨以命之實盛典也史臣冝謹志之以𤰅舘閣故¶
事焉¶
　　恭䟦　御賜永懐二字¶
文皇以萬機之暇㳺心藝事神文聖筆冠絶古今間甞以佩刀¶
刻蘆菔根作永懐二字亦妙具乎八法因模為墨本以賜近臣¶
今翰林學士承旨哈刺㧞都兒時方以禮部尚書入侍燕閒與¶
被是賜襲蔵已乆恐人無知者出以示臣溍俾志于下方臣竊¶
惟永懐之義猶大雅之詩𫠦謂永言孝思也昔周成王剪桐葉¶
<pb:KR4d0503_SBCK_021-3a>¶
為圭徒以實其戯言而　上之孝思造次不忘乎聖念度越三¶
代之人主逺矣後之史臣冝有述焉¶
　　恭䟦　御書奎章閣記石刻¶
天暦二年春三月¶
上肇開奎章閣延登儒流入侍燕閒冬十月臣鐸尓直作頌以¶
獻至順二年春正月　御製閣記成秋某月某甲子大學士泰¶
禧宗禋使臣阿榮傳旨以刻本賜焉臣鐸爾直抃蹈而退襲蔵¶
惟謹以臣溍待罪太史屬俾紀其&KR0010;月于下方臣竊聞前侍書¶
學士臣集為臣言¶
皇上以萬機之暇親洒宸翰書奎章閣記刻寘禁中凡墨本悉¶
識以天暦之寳㦯加用奎章閣寳應賜者必閣學士畫旨具成¶
案持詣榻前覆奏然後子之非文學侍&KR0025;近臣為上𫠦知遇者¶
<pb:KR4d0503_SBCK_021-3b>¶
未甞輕𢌿臣鐸爾直當¶
上踐阼之&KR0004;以保寧等䖏萬户召對　眀仁殿持　詔發兵河¶
東陕西尋以前鋒迎敵遂廵鎮拊安河南山東又被　&KR0562;𥆳諸¶
將平雲南陛辭之日旣賜之弓矢及他服用貴珍之物以重其¶
行逮凱旋而復命也頋以辭藝進而特預是賜殊常之恩夐絶¶
前比兹盖時清　主聖弛武而隆文示之意嚮以風厲于四方¶
將使中林兎罝之士莫不鼔舞變化扵雲漢昭回之下甚盛徳¶
也一嚬一咲豈虚乎㢤臣鐸爾直以周通之才出入文武動恊¶
上意抑可謂不辱　君賜矣臣是用備著之若夫天縦聖能心¶
畫超詣有非䟽賤下愚𫠦得而窺測者不敢賛一辭也¶
　䟦平雲南頌¶
右平雲南頌亞中大夫保寧等䖏萬户述律公鐸爾直作&KR0004;¶
<pb:KR4d0503_SBCK_021-4a>¶
文宗皇帝以南詔弗靖師乆無功特命公徃𥆳諸將深入叛境¶
殄其𠒋渠餘黨悉平公旣凱旋入奏因作頌以進仍録其副而¶
傳焉¶
今上皇帝謀元帥俾坐鎮西南夷而廷臣無以易公扵是距公¶
之作頌盖已十年　朝廷清明逺人嚮化兵寢不用四方無虞¶
乆矣公下車之日冝用昔人銘燕然故事勒諸堅珉以宣¶
皇威扵遐方萬里之外然則此卷豈直可傳扵學士大夫而已¶
哉¶
　　䟦𡊮翰林鹵簿詩¶
昔我¶
世祖皇帝肇建太室¶
武宗皇帝始親祼獻逮¶
<pb:KR4d0503_SBCK_021-4b>¶
英宗皇帝乃行時享之禮而備鹵簿之儀盖太平極盛之際也¶
翰林直學士𦤺仕𡊮公時為秘書監著作郎冩以為詩使窮郷¶
下士一覧觀焉如身在輦轂之下而覩熈朝之彌文何其𦍒歟¶
漢應劭唐王象皆有鹵簿圗宋王欽若有鹵簿記三卷宋綬増¶
為十卷後累増為三十三卷公乃括以六百言曲盡其鋪張之¶
妙亦竒矣詩曰雖無老成人尚有典刑安可忽諸¶
　書先聖先賢圗賛後¶
右孔子并七十二弟子像上有宋髙宗賛附以尚書左僕射同¶
中書門下平章事秦檜記不知何人書檜𫠦謂搢紳之習或未¶
純乎儒術頋馳騁狙詐權譎之&KR0003;以徼𦍒扵功利盖指當時言¶
恢復者昔齊㐮公復九世之讎春秋大之則夫言恢復者未必¶
與孔子異意也詎可一切以功利目之乎檜作此記時距其卒¶
<pb:KR4d0503_SBCK_021-5a>¶
僅七十六日其罔上誣民之心至死而不巳也今其&KR0003;猶與圗¶
賛並存庸表而出之以俟覧者詳焉¶
　　䟦宋兩朝遺墨二首¶
　　　理宗與賈似道書¶
右宋理宗付賈似道親筆按續通鑑長編景定三年二月丁亥¶
朔李松夀来納欵上諭&KR0535;執曰情偽難慿又曰切須審䖏似道¶
奏當與之要約如能歸漣海之地方可取信十二日戊戍都省¶
言漣海巳遂收復而新史歸地在二十四日庚戍乃因李璮是¶
日有建節封王之命而連書之耳璮即松壽也此親筆以&KR0004;十¶
日午時下曰来意真確又曰不可失信必在已要約之後未歸¶
地之前盖是月之&KR0004;十日丙申也故事禁中䖏分事付外謂之¶
内㧗又謂之御筆皆内夫人代書而𫠦謂御寳㧗者或上㧗或¶
<pb:KR4d0503_SBCK_021-5b>¶
内夫人㧗皆用御寳惟親筆則上親書押字不必用寳璮之去¶
就事繫機宻上不㧗示外廷而獨以親筆付似道故正史及它¶
傳記皆無𫠦登載庸考次其月日以俻闕文¶
　　度宗與賈似道書¶
右宋度宗答賈似道手書命之曰師相而不名體貌之至矣其¶
稱謂之過雖見譏扵史氏若夫實藉鈞庇伏丐鈞照等語如士¶
庻之施扵敵已者君臣之分㡬扵盡廢此&KR0083;流落人間乃搜訪¶
之𫠦不及是以史氏無譏焉孰知夫禮先亡而國隨之非細故¶
也庸表而出之以俟後之秉筆者焉¶
　　䟦㤗山碑¶
㤗山碑字多磨滅唯二世詔粗完嶧山碑亦有此詔盖當時欲¶
使来者知石刻是始皇帝𫠦為故皆刻此詔扵其後也¶
<pb:KR4d0503_SBCK_021-6a>¶
　　䟦嶧山碑¶
歐陽公謂嶧山無此碑觀杜子羙贈李潮詩則歐陽公之前無¶
此碑已乆新齋李公甞以模本刻于金𨹧郡學其石今亦弗存¶
此是徐鼎臣模刻舊本可寳也¶
　　䟦舘本十七帖¶
唐貞觀元年詔亰官職事五品以上子𥊏書者二十四人𨽻弘¶
文舘習書出禁中法書以授之尋又置榻書三人此舘本之始¶
也開元六年命整理御府古今工書鍾王等蹟得一千五百一¶
十卷視貞&KR0026;時無𫠦增减龍朔三年裝進舘内法書至九百四¶
十九卷然則當時舘本必不止十七帖此十七帖特以世𫠦共¶
傳而其後有𠡠勒充舘本故名之曰舘本十七帖耳卷尾有僧¶
權二字不完是梁之徐僧權云¶
<pb:KR4d0503_SBCK_021-6b>¶
　　記石經¶
漢石經自北齊徙鄴隋復徙長安至唐&KR0004;巳不啻亡其什九而¶
拓本猶蔵開元御府由開元迄今六百年石之僅存者不可知¶
拓本之可見者若是而已未知後六年其存㡬何好古博雅之¶
士𫠦冝珍護以謹其傳也¶
　書石曼卿舘直詩後¶
曼卿仕凡再入舘康定二年二月四日以秘閣校理卒扵官距¶
作此卷時僅四浃旬耳安知非曼卿絶筆耶嗚呼曼卿之卓然¶
不可朽固不必在是歐陽子𫠦謂軒昻磊落突兀峥嶸者覧卷¶
猶可槩見也¶
　書唐誥後¶
右唐誥逸其首尾姓名以石刻完本考之則顔公真卿也始比¶
<pb:KR4d0503_SBCK_021-7a>¶
公山濤叔孫通者公甞為吏部尚書大暦十四年代宗崩而公¶
為禮儀使也其後公以直不見容扵楊炎換太子少師猶領禮¶
儀使者徳宗嗣位之眀年改元建中其年八月遥尊母沈氏為¶
皇太后時也故事置使必因事乃置事巳&KR0186;罷公之為使不以¶
一事者若韋縚之在開元以禮儀使而掌五禮也凡制𠡠𠕋命¶
皆出扵中書是時郭子儀官中書令而不預省事楊炎同中書¶
門下平章事而官門下侍郎唯舎人于邵獨在中書起草署行¶
者邵也新史邵本傳稱邵以諌議大夫知制誥進禮部侍郎而¶
不言其為中書舎人者意必以舎人秩卑扵諌議而略之也其¶
用尚書吏部告身印者尚書實承而行之官尚書省者之氏名¶
石刻猶可見也就其可知者䟽之如此其殘脫而不可知者不¶
敢以臆&KR0003;𠫵焉亦闕疑之義也¶
<pb:KR4d0503_SBCK_021-7b>¶
　　䟦南豐曽公謚文定覆議¶
宋制文臣光禄大夫武臣節度使以上法當定謚者皆太常博¶
士議之考功郎中覆之乃以上于朝而降𠡠紹興&KR0004;欲旌死莭¶
之臣始有賜謚徑令中書舎人行詞給告太常考功咸不與焉¶
由是應得謚者亦援以為比乾道末臣寮言其非故事而申眀¶
之淳熈中遂詔特命謚者並經有司議定取皆出𠡠曽公官止¶
四品因郷郡之請而賜謚其議扵太常覆扵考功者用近制也¶
然其發揚褒羙雖書賛之詞殆不是過豈以降𠡠給告為輕重¶
㢤劉公自嘉熈戊戍訖淳祐壬寅凡兩兼考功又真除貟外郎¶
不知此議作扵何時今言者方建白重脩宋史考其&KR0010;月上之¶
有司以&KR0024;曽公刋傳之闕文可也¶
　題黄給事山居圗¶
<pb:KR4d0503_SBCK_021-8a>¶
予讀紹興正論小傳未甞不三復而悲之方秦檜起𫝑立威小¶
不附者&KR0186;欲寘之死地而忠鯁之風不為少衰嗚呼何其盛也¶
然皆僅足以掇禍固莫有得行其言者嗚呼又何不𦍒耶獨故¶
給事中黄公居殿院時甞䟽檜姦狀檜由是去相位使當時聴¶
言𩔖如此正論可無作矣它日檜卒用公卒斥我瞻四方蹙蹙¶
靡𫠦騁嗚呼悲夫公之去也屏居海外馬秦﨩上蒼崖崛起長¶
風怒濤中覧是圗猶可想見其孤標峻節當與之並存扵天壌¶
間也¶
　　䟦李西臺書¶
涪翁稱西臺書出羣㧞萃肥不剩&KR0079;如羙女豐肌而神氣清秀¶
但恨摹手失其筆意耳今獲觀此真迹而窺見其筆意寕復有¶
涪翁之遺恨乎¶
<pb:KR4d0503_SBCK_021-8b>¶
　　䟦晝錦堂詩¶
祁國杜公草書晝錦堂詩紹興間甞歸之内府詩中適有御名¶
故刋去之然此字本韓氏家諱而祁公用之不疑古人臨文不¶
諱之意尚可見也¶
　　䟦韓令公真賛¶
居士集此賛末句作丞相魏公按公以嘉祐八年封衛國公治¶
平二年廼進封魏賛作扵元年之八月曰魏公者盖後人&KR0503;改¶
之𦍒真跡尚存可考也¶
　　䟦范文正公書伯夷頌¶
范文正公為蘇才翁書伯夷頌後有秦㑹之太師賈師憲太傅¶
兩人圗記宋南渡後此卷必流落江左而甞入其家至李侯戡¶
得之扵燕則宋亡之眀年也范氏𫠦居近在吴中兩人不能舉¶
<pb:KR4d0503_SBCK_021-9a>¶
而歸之卒有待扵李侯而公之子孫乃獲敬受寳蔵焉豈偶然¶
㢤盖自西方兵寝不用公歸而均逸外藩因得以暇日㳺心扵¶
藝事才翁善書而深服公楷法之妙求公冩乾卦而公以字數¶
多眼力不逮故為冩此頌卷末苐云書法亦要切磋未是䖏無¶
惜賜教而巳後来一二大老乃推廣其&KR0003;謂公書此實為天下¶
萬世綱常計至㢤言乎末學之士毋庸贅述也¶
　　䟦范文正公與尹舎人帖¶
尹公自謂與范公義兼師友而其言談罕及扵性命至尹公䖏¶
死生之變尤人𫠦難能非知道者不足以與扵此盖是時風俗¶
醇厚士大夫多不言而躬行未至立名字以相髙此宋三百年¶
極盛之際也伏&KR0026;范公遺帖安得不為之撫卷而三嘆乎¶
　　䟦唐御史臺精舎記¶
<pb:KR4d0503_SBCK_021-9b>¶
漢史列傳具載包咸劉㳤檀敷李充𫠦立精舎而唐御史臺精¶
舎史缺弗録盖彼四人者皆以講授諸生此則以奉浮屠氏故¶
略之耳𦍒有此碑可存當時故事也¶
　　䟦温公通鑑草¶
温公通鑑書晉永昌元年事視此尤為詳備此特其&KR0004;藁耳而¶
作字方整未甞為縦逸之態其敬慎無𫠦苟如此冝其十有九¶
年始克成書歟今之文人𩔖以敏捷相髙貴輕揚而賤持重使¶
温公復生未必能與之追逐也三復之餘唯有掩卷太息而已¶
　䟦尋僧圗¶
荆公以元豐四年十月二十四日與道原過西荘遂㳺寳乘有¶
兩詩此圗止書其一于卷首者但取末後二句以冩一時之髙¶
𦤺云爾故扵詩中之南埭北山皆不以勞意匠何暇及其平生¶
<pb:KR4d0503_SBCK_021-10a>¶
事業乎嘉定諸大老題識真足發其深趣毋庸吹毛洗垢以合¶
閙也後公㳺寳乘二百六十年為今至正元年十月一十四日¶
金&KR0160;黄溍書¶
　　䟦閻立本𦘕¶
宣和内府𫠦蔵閻相𦘕三十有二予甞扵故秘書少&KR0101;吕公家¶
&KR0026;其房𪧐盖大徳中　先朝𫠦賜宣和舊物也今乃獲覩此三¶
星東海徐公謂𫠦見三本皆不逮此則其𫠦𦘕冝非一本此卷¶
雖無内府印章而徐公在宣和間已鍳定為真跡誠可寳矣¶
　　䟦李北海永康帖¶
宣和内府𫠦蔵李公十帖此其一也今人徃徃喜效李書而罕¶
得見其真跡予幸獲見之而又不能學安得相求而適相值㢤¶
　　䟦荆公帖¶
<pb:KR4d0503_SBCK_021-10b>¶
廣漢張子言公書如大忙中冩新安朱子以為切中其病而又¶
謂先君喜學公書今觀此帖風神間逸韻度清羙臨學之家冝¶
有取焉評書者未可以彼而廢此也¶
　　䟦徐州鹿鳴燕詩序¶
此序視東坡先生集𫠦載少六字不同者十三字按先生以嘉¶
祐元年舉進士此卷云嘉祐之&KR0004;而集中作嘉祐之末𦍒真蹟¶
尚存可正傳刻之誤也¶
　　記水樂亭詩¶
東陽婺大縣為長吏者恒憚其不易治若唐于君興宗宋王君¶
槩鮑君極率以暇日寓情山水間苟非能使政平訟理而田里¶
安扵無事雖窮觀㳺之羙誰與樂此然則地固未必難治獨患¶
夫吏之知以簡易為治者少也王君為縣在熈寜時甞&KR0025;賔寮¶
<pb:KR4d0503_SBCK_021-11a>¶
登西峴山作亭泉上名水樂眉山二蘇公咸為賦詩亭旣廢好¶
事者或以其詩刻寘杭之南山水樂洞猶存其舊題曰東陽云¶
天暦二年秋某月今縣尹趙侯某始即其故䖏作新亭且買石¶
復刻詩亭中侯之為治不煩而餘力之𫠦及亦可見矣視前人¶
何歉乎&KR0186;為志其&KR0010;月于下方庻後之&KR0025;政者有取焉爾¶
　䟦東坡書秦少㳺龍井題名¶
元豐元年東坡先生謫黄州少㳺以二年秋至龍井三年秋先¶
生乃為書此題名而記其後言與兒子邁棹小舟至赤壁西望¶
武昌山谷喬木蒼然雲濤際天而先生作赤壁賦則五年之秋¶
冬也溍兒時即能誦少㳺題名不意垂老獲見先生真蹟因考¶
其&KR0010;月而謹志之¶
　　䟦東坡贈巢三詩¶
<pb:KR4d0503_SBCK_021-11b>¶
右蘇文忠公墨跡上有秦熺&KR0059;印盖其家蔵舊物也章蔡秦氏¶
父子人品無大相逺㦯與公同時而不相容或異世而相慕愛¶
之如此談者𩔖以爲公論須乆而後定豈不然㢤¶
　　䟦蘇公父子墨跡¶
右文安黄門二帖𫠦言皆&KR0059;家細事至煩碎而靡宻無足深論¶
學士大夫相與存而傳之者豈不以其人㢤夫不能以古人自¶
任千載自期而欲恃區區之文墨以爲不朽者可以&KR0099;然扵此¶
矣¶
　䟦山谷贈元大師詩¶
元符二年公在戎州有&KR0009;題祖元大師此君軒詩眀年公自戎¶
州放還以十二月抵江安又眀年是爲建中靖國元年公以正¶
月發江安元師自榮州来送之故有是作其詩今載别集中而¶
<pb:KR4d0503_SBCK_021-12a>¶
蜀刻小本以爲祖無大師盖傳録者以元爲无故又譌而爲無¶
𦍒真迹尚在可證其誤也¶
　　䟦東坡先生帖¶
先生有荅李之儀端叔書是未相識時此帖則相見之後也¶
　䟦李賛華獵&KR0016;圗¶
賛華契丹國主之子東丹王突欲也後唐眀宗時越海歸中國¶
以爲懐化軍節度使瑞慎等州觀察使&KR0004;因其舊封姓之曰東¶
丹尋又賜以國姓而名以賛華宋宣和内府蔵其𦘕凡十有五¶
𦘕譜稱其多冩貴人酋長䄂戈挟彈牽黄臂蒼服縵胡之纓不¶
作中國衣冠亦安扵𫠦習者然馬尚豐肥筆乏壯氣今以其言¶
驗之此圗爲賛華作無疑也¶
　　䟦禇河南書兒寛傳賛¶
<pb:KR4d0503_SBCK_021-12b>¶
子固以此賛與三龕孟法師碑用筆不同定為河南晚年書碑¶
有&KR0010;月誠可信不疑然石刻視真迹自不無少異盖其轉摺精¶
神䖏有非摹勒之巧𫠦能盡也¶
　　䟦綦毋潜詩¶
唐綦毋譛詩見扵殷璠𫠦編河岳英靈集者六篇而璠獨稱其¶
題鶴林松覆山殿冷不可多得題靈隠塔影掛清漢鍾聲和白¶
雲歴代未有龍興在吴中與兩山相望此詩必一時之作豈璠¶
偶遺之耶抑其去取㦯自有意也因觀間上人𫠦刻墨本&KR0186;識¶
其末以俟覽者詳焉¶
　　䟦蘭亭五字損本¶
宋景定咸淳間賈氏枋國定武舊刻流落人間者鮮不以資其¶
清玩甞俾其客廖寺丞&KR0257;較諸本異同擇其字之尤精善者輯¶
<pb:KR4d0503_SBCK_021-13a>¶
成一帖命婺之良工王用和刻之經年乃就尋補用和勇爵以¶
酬其勞其石後歸亰師今在故執政吴公家此本有恱生印必¶
甞俻選擇者可寳也¶
　　䟦米元章書蘭亭序¶
臨稧帖者得其貌似優孟之效孫叔敖也得其意似魯男子之¶
學栁下惠也世𫠦傳三米蘭亭乃是以右軍書模勒上石此則¶
元章臨右軍書貌不必同意無少異可寳也¶
　　書肯齋李公遺墨後¶
賈傅以䘮師去國朝士中與之不合者或&KR0025;而&KR0503;數其罪以為¶
可殺及得一郡而去則賣降恐後君子耻之李公本以忤賈一¶
斥十年其復官進職起帥長沙賈巳在謫籍雖力詆之孰曰不¶
然而公此帖頋謂入謝表啓只須引咎不可怨尤至其盡瘁事¶
<pb:KR4d0503_SBCK_021-13b>¶
&KR0038;視死如歸英風偉烈乃如此孔子曰君子欲訥扵言而敏扵¶
行又曰有言者不必有徳豈非然㢤¶
　　題唐臨蘭亭¶
舊見馮承素米禮部及趙魏公𫠦臨稧帖未甞為苟同今觀此¶
本筆𫝑翩翩風神秀發又絶異欲取而𠫵較之不能不以四者¶
之難并為恨也¶
　　䟦衛公夜㘴圗¶
伯玉夜乘車過闕而止其敬慎如此𫠦謂欲寡其過豈專對之¶
飾辭㢤夫人即南子也女婦而有知人之眀固未易及非但知¶
伯玉又知孔子而願見焉孔子亦不拒而徃見之抑可謂難能¶
也巳司馬遷以子路之不&KR0003;遂謂孔子因夫人而去且附以未¶
見好徳之言其果然耶按論語𫠦記孔子非因夫人而去未見¶
<pb:KR4d0503_SBCK_021-14a>¶
好徳自别爲一章不知何𫠦爲而發遷之&KR0003;恐猶有當考者因¶
&KR0026;衛公夜坐圗&KR0186;試評之翰墨之妙未暇論也¶
　　題鵪鶉圗¶
𦘕有御府印章盖與龜書馬圗甞爲一時之物矣之二蟲何知¶
其蒙&KR0013;光耀乃爾㢤將有如昌&KR0058;公感白烏鸜鵒而爲之賦者¶
粉墨之工無以議爲也¶
　　題脫鞾返棹二圗¶
嗚呼古之𫠦以取亡者非一而漢唐之亡獨與䆠者之禍爲終¶
始豈不悲㢤當理宗時宋祚㣲矣盧董之憸謀狡智非不能爲¶
甫節士良也衣冠之禍𫠦以未至如建寧太和之烈者夫亦一¶
時之清言勁論有以殺其𫝑而遏其衝乎故資政殿學士牟公¶
之守姑孰也甞𦘕脫鞾返棹二圗而爲之賛宋臣怒其譏已風¶
<pb:KR4d0503_SBCK_021-14b>¶
臺臣論罷公公去未㡬而宋臣&KR0186;斥它日公旣召還宋臣亦&KR0186;¶
進然竟以公䟽卒不復用君子小人勝敗之機實繫扵此是雖¶
若無救扵趙氏之亡其不遂亡扵二三竪之手者天歟人歟覽¶
是圗者未可苐以為一時之清玩也二圗作扵寳祐丙辰後六¶
十年為今延祐丙辰公之孫溧水教授君更購善工縮圗為小¶
卷以便觀者且俾其門生黄溍識焉實是&KR0010;之九月九日也¶
　　䟦象山祠堂記¶
象山在貴溪縣之西境雲山章公𫠦為祠堂記稱臨川彭世昌¶
始開山結廬延𦤺陸先生講道其間然世昌極貧里人張南仲¶
侍郎實助其役先生以山形如象故名之曰象山學者亦因用¶
為先生之號先生殁遂即其地為祠堂云今象山書院僑置扵¶
貴溪之徐巖盖蒙齋𡊮公持節江東時𫠦作也此記石刻乆不¶
<pb:KR4d0503_SBCK_021-15a>¶
存非侍郎家傳蔵其文人固莫知山之𫠦以名且將指徐巖為¶
象山矣先生之學與考亭朱子同出扵孔氏後之人徃徃各尊¶
其𫠦聞交攘互斥若不能相容者何㢤侍郎諸孫元&KR0464;今方列¶
于仙班而侍祠于眀庭其為教不與孔氏合頋能不以彼我為¶
間出此記而表章之度越扵吾輩逺矣觀者可無自警乎¶
　　跋米南宫帖¶
元章&KR0018;其才氣傲睨一世而推服道祖如此道祖之為人可知¶
也世徒以其善書並稱之曰米薛而此帖無一語及之則其可¶
推服者非直翰墨之工而已¶
　　䟦晦庵先生帖¶
右朱文公先生與侍郎馬公十一帖先生以淳熈八年冬為浙¶
東常平使者九年秋累䟽劾知台州唐公仲友而唐公亦自訴¶
<pb:KR4d0503_SBCK_021-15b>¶
于朝丞相王魯公與唐公居同里且有連頗隂右之亟𢌿以江¶
西憲節而去先生抗章不已乃罷唐公新任而以先生填其闕¶
先生以為蹊田奪牛三尺童子知其不可力辭不赴改江東又¶
不赴乞祠而歸十四年秋復命先生代馬公持江西憲節未赴¶
而魯公以十五年夏五月去相位六月先生入對除兵部郎官¶
以林侍郎栗論奏有旨仍赴江西竟辤避不赴帖中雖謂馬公¶
為交代而實未甞交承也先生旣用磨勘轉官除職予祠尋召¶
入主管西太一宫兼崇政殿&KR0003;書未及上俄俾以秘閣修撰奉¶
外祠前兩帖結衘稱朝奉郎主管嵩山崇福宫者方辭論撰而¶
未&KR0098;也逮得旨依𫠦乞仍舊職且降詔褒諭次兩帖廼以直寳¶
文閣入衘帖中云𫠦請亦𦍒開允更&KR0013;褒詔是也又其次兩帖¶
止稱階官貼職者時已有旨起先生將漕江東即帖中云不知¶
<pb:KR4d0503_SBCK_021-16a>¶
除授𫠦由者先生方控辭故祠官使職悉不以繫衘也婺相盖¶
指魯公𫠦謂邪&KR0003;姦心隂自慿結廟社之靈實紏殛之者言若¶
有激恐未必專以前事為憾也此六帖皆在十六年夏秋之間¶
最後兩帖一稱權發遣漳州事在紹熈元年春一稱秘閣修撰¶
主管鴻慶宫在其二年秋餘三帖則問眷請委之副楮也先生¶
文集𫠦載尺櫝分出䖏問荅兩門凡四十卷而此諸帖皆不見¶
集中謹𤰅著其&KR0010;月以俟采録而&KR0024;其闕逸云爾¶
　　䟦米元暉帖¶
翟𦒿年伯夀好古博雅君子也元暉因伯夀識桂勛而傳其術¶
則勛之為術精矣不知今亦有傳其術者乎¶
　　䟦朱張二先生帖¶
慶元學禁方厲為士者至更名它師其問遺尺牘之偶存者未¶
<pb:KR4d0503_SBCK_021-16b>¶
必非毀棄之餘也乃今遂如壁書冡簡復啓其秘是孰使之然¶
耶俗好之向背固足占氣運之盛衰士君子政不當隨世爲歆¶
艶蕳薄也林生出示𫠦蔵朱張二先生墨迹因書以諗焉¶
　　䟦晦庵先生帖¶
國朝善書者稱秋磵王公考亭朱子之書曰道義精華之氣渾¶
渾灝灝自理窟中流出又曰道義之氣葱葱欝欎散扵文字間¶
其評書如此則其善書豈直㸃畫之工而已盖自許魏公推眀¶
朱學而立其&KR0003;扵學官且用以取士朔南聲教𫠦曁咸知尊信¶
之罔有異辭至其翰墨之妙𩔖以爲儒者細事寘而弗論秋磵¶
公可謂目擊道存者矣道傳赴玉堂之召携考亭手帖北上玉¶
堂諸老善書如秋磵公者爲不少𦍒求其試評之¶
　　䟦六君子小像¶
<pb:KR4d0503_SBCK_021-17a>¶
六君子&KR0025;祀先聖廟庭已乆至順二年始&KR0013;　旨追𢌿二程先¶
生以公爵詞頭之下溍𫠦預聞也先是周子巳封道國而司馬¶
氏在異時身居相位爵爲國公無以復加獨張邵二子猶襲故¶
封伏&KR0026;六君子小像庸志之如右庻有能舉揚以上聞者¶
　　䟦王江州誥¶
右王江州誥詞中書舎人樓鑰行宋三百年吾烏傷苐進士者¶
實始扵王氏皇佑癸巳則恩陽令固紹聖甲戌則知福州贈正¶
議大夫永年福州之孫寅乃弗取世科而用䕃入官歴守七郡¶
其以朝請大夫知江州則慶元元年正月也凡州郡守臣差則¶
出𠡠除則給誥而誥必有褒詞故尤以爲榮江州之七世從孫¶
禕&KR0025;予㳺亰師子因閱官書扵史局得此誥詞録而歸之以俻¶
其家乘之闕文¶
<pb:KR4d0503_SBCK_021-17b>¶
　　䟦曽大父除武學諭誥¶
宋理宗開慶元年七月故敷文閣學士朱公由史舘校勘授武¶
學博士我曽大父户部府君由通判慶元軍府事授武學諭實¶
與公並命後九十年是為今至正九年乃獲觀公曽孫業𫠦述¶
公年譜誤以武學為太學謹録當時所&KR0013;誥詞歸之以&KR0024;其闕¶
而訂其譌¶
　　䟦宋諸公遺墨¶
淳化閣帖張華桓温王導王敦四丞相並居晉人之首而揔題¶
曰名臣法帖葢特取其翰墨之工而扵人品之邪正有不暇計¶
也此帖自范歐陽司馬氏下至章蔡凡十人皆宋&KR0535;執人品不¶
同而同為一卷者豈亦閣帖舊法乎卷中一帖不書名而標其¶
旁曰宋宣公恐是宋宣獻耳¶
<pb:KR4d0503_SBCK_021-18a>¶
　　䟦林和靖詩¶
予甞見先生手書詩一多集中𫠦不載此三詩則皆有之而亦¶
不盡同竊意集中是後来𫠦改定也¶
　　䟦清&KR0565;國師𫠦書栖霞碑¶
唐攝山棲霞寺律大師碑華嚴䟽主清&KR0565;國師𫠦書也國師越¶
之會稽人飛来山寳林寺實其得度故䖏今住山同公舊讀裴¶
相&KR0038;所撰妙覺塔銘而知國師得二王之筆法又聞趙魏公稱¶
國師字畫之妙而知相國之言爲可徴毎歎其書罕傳扵世今¶
年春出㳺呉中始從報㤙萬&KR0010;寺住上人得此墨本歸而刻諸¶
石屬予志扵下方謹按國師以大暦三年受詔入内譯經爲潤¶
文大徳是年三月二日律師示寂而碑之建在眀年三月十二¶
日今去之已五百八十年覩其遺刻法度森嚴神采奮發而國¶
<pb:KR4d0503_SBCK_021-18b>¶
師之徳容猶可藉是想見也國師世夀百有二書此時甫三十¶
有一或者妄計其晚&KR0010;安住毗盧華藏必不復作如是㳺戯事¶
予竊不敢謂然法身大士應化人間扵一毫端現諸萬象卷舒¶
無礙寂用常如塵心交入無非法界覽者母徒弊弊焉索之扵¶
形迹之間庻㡬目擊而道存者也¶
　　䟦白蓮社圗¶
逺公結社以修浄業邀靖莭入社而不赴康樂欲入社而逺公¶
難之陸修静雖與逺公善而慕爲神仙&KR0004;非同社世𫠦稱十八¶
賢自十二僧之外劉雷周宗二張六人而已史傳及它書𫠦載¶
可考也諸公䟦語因此卷并𦘕靖莭康樂修静而誤以爲二十¶
一人耳¶
　　䟦蘇黄二公帖¶
<pb:KR4d0503_SBCK_021-19a>¶
蘇帖稱元鈞殿院者吕陶元鈞也陶起追士累遷司門郎中&KR0530;¶
宗即位拜殿中侍御史朱光庭時為左司諌奏翰林學士蘇軾¶
撰舘軄䇿題譏議先烈乞正其罪陶亦奏軾素疾程頥光庭為¶
頥報怨此洛蜀二黨𫠦由分也盖蘇與吕俱眉州人云黄帖不¶
著稱謂莫知以灾去軄者為誰當别考也¶
　　䟦静修先生遺墨¶
溍弱冠時甞手鈔静修先生丁亥集悉能成誦後五十餘年始¶
&KR0025;汝南張君獲覩先生遺墨盖君之先大夫受業先生之門故¶
先生書此以授之其言小學書不取鄧伯道朱夀昌事善發明¶
朱子言外之意溍旣得以快覩前脩之真蹟又有以竊窺先儒¶
之微旨抑何幸歟¶
　　䟦金縢圗¶
<pb:KR4d0503_SBCK_021-19b>¶
尚書正義分金縢一篇為四節呉郡顔直之用龍眼遺法書其¶
本文而畫其𫠦書以為此圗其𫠦書盖苐二節之𠕋祝苐三節¶
之&KR0114;&KR0123;祝與&KR0114;同在一時萹終𫠦記乃後来事故略而弗及也¶
經文可見者植璧秉珪唘籥納𠕋而已此圗扵鼎爼樽爵豆𥸅¶
筐篚之屬靡𫠦不備亦𦘕家以意為之而曲盡其形容耳¶
　　䟦韓魏公帖¶
右韓魏公與歐陽文忠公帖淳熈丞相王公家蔵三十&KR0083;之一¶
也文忠得蔡復留在𦤺仕前十有六年魏公方勉之以冝盤桓¶
䟦語云多見二公請退之舉又云其言諄諄以必退為請盖不¶
專指此一帖而言也¶
　　䟦山谷帖¶
求人作文字而煎迫之至使倉猝失其事實亦待去不暇頋盖¶
<pb:KR4d0503_SBCK_021-20a>¶
自昔己然矣吾儕去古人不啻相千萬而動遭煎迫欲無失得¶
乎偶閱此帖為之三歎¶
　　䟦誠齋墨蹟¶
右誠齋楊公與某僉判書凡七紙盖弔其父䘮且荅其求墓銘¶
也𫠦謂扼其喉把其䄂而牛羊迫促之者此今人求文扵吾儕¶
之常態公曽不免此耶撫卷為之永嘅¶
　　䟦崇國公墓誌銘¶
宋宗室崇國公墓誌銘翰林學士鄭居中撰知淮陽軍米芾書¶
今題曰元章真蹟者世知寳愛其書而已夫以公胄系之貴爵¶
秩之尊子孫又衆多且光顯若是而今無稱焉獨頼此書為好¶
事者𫠦存傳而不廢故其官伐世序猶可考見嗚呼士君子𫠦¶
恃以不朽者書云乎㢤¶
<pb:KR4d0503_SBCK_021-20b>¶
　　䟦放翁詩草¶
予徃来山隂道中此詩𫠦謂横林野水紅草緑荷皆故無恙而¶
翁之家衰落乆矣叩其人亦無能道先世事者偶閱此卷大息¶
而已¶
　　題墨蘭¶
月溪𦘕蘭傳者絶少政如深林孤芳人不可即廽睨夫託根扵¶
堦庭玉樹間者殆與薺麦俱茂矣¶
　　䟦趙魏公書歐陽氏八法¶
近世錢唐金氏一之以善為歐書得名曁趙魏公出學者争慕¶
效焉歐學遂廢而不知公之教子實用其八法頼此帖故存本¶
末源流尚可考也雖然梓匠輪輿能與人以規矩不能使人巧¶
父子不傳之妙必有出扵此帖之外者矣臨學之家冝深造而¶
<pb:KR4d0503_SBCK_021-21a>¶
自得焉¶
　　䟦金字心經¶
右金字心經一卷趙魏公作按唐孫氏書譜論書之乖合各有¶
五&KR0083;墨相發為一合&KR0083;墨不稱為一乖盖墨之調適固難用泥¶
金視行墨為尤難此卷神融筆暢殊無澁滯之態非公無以及¶
此可寳也¶
　　䟦翠巗𦘕¶
先生盛年客扵信國趙公頗欲以竒偉非常之功自見遭值¶
聖時海宇為一老無𫠦用浮湛俗間其胷中之磊落軒昻峥嶸¶
突兀者時時發見扵筆墨之𫠦及後生小子乃一切律以尋常¶
書𦘕之品式冝其傳扵世者少也溍以大徳戊戍春見先生扵¶
錢唐今已五十年因觀先生𫠦為孟浩然諸意圗聊識其後云¶
<pb:KR4d0503_SBCK_021-21b>¶
　　䟦錢翼之千文¶
呉興趙公早年學書用工至精宻迨其得扵心而應扵手縦横¶
曲折無不如意之𫠦欲出以公之學名其家者務扵速成徃徃¶
摹倣公暮年𫠦書而求其形似如不由其户而欲升其堂入其¶
室也得公之用功精宻又𠫵以古人而别出新意自為一家如¶
吾翼之者殊不多見此卷千文四體皆其得意書尤不易得今¶
翼之巳不可作而有子能傳其業亦以子言為然否乎¶
　　題雲山圗¶
予不解𦘕凡古今名筆皆莫識其𫠦以為工近留南屏積雨彌¶
月遥望群峰隠見扵煙雲杳靄間倐忽之頃變幻百出宛然它¶
日𦘕中𫠦見乃知良工之意匠真有能窺造化之妙者昔人誦¶
杜子羙夜深殿突兀以為親渉其境始悟為佳句豈虚言㢤天¶
<pb:KR4d0503_SBCK_021-22a>¶
錫作此卷時盖與予俱寓南屏亦因其可見者移入縑素耳¶
　　䟦張&KR0101;丞代祀虞帝廟詩¶
有虞氏距今三十餘年廟而祀之盖非一日張侯將¶
上旨以香幣走祠下&KR0205;能𦤺其昭受而𩔰荅此皆¶
聖神在御徳恊古先故其感孚有同符契張侯固若無𫠦容其¶
力矣雖然君猶天也其徳有不可名言者是以昔之詩人歌𥙊¶
祀之盛唯羙夫駿奔𩔰相而巳張侯駿奔顯相之功不旣多乎¶
播之頌聲亦清廟詩人之意也覽者盍以是&KR0026;焉¶
　　䟦景傳新店彎詩¶
新店彎在諸曁東北三十里景傳十八年間凡三題詩頃予忝¶
佐是州以故事謁郡府道過其䖏覧最後𫠦題&KR0010;月盖予以督¶
運吏居鄞時景傳携其子克譲来為予婿甞寓𪧐于此也&KR0503;計¶
<pb:KR4d0503_SBCK_021-22b>¶
之已六年而㬌傳與予永訣者亦四年因次其韻以志存殁之¶
感今相距又五年矣偶閱舊槀不勝愴然&KR0186;録為二通一以授¶
克譲蔵扵家一以授新店主人俾附後題之末¶
　　䟦景傳遺墨¶
嗚呼此景傳絶筆也予尚忍言之哉景傳長予十五&KR0010;與予為¶
忘年交而其子克譲予婿也景傳始屬疾隂陽家争来言𫠦穿¶
新井不利景傳曰死生有命井非𫠦獲罪也皆謝遣之時克譲¶
方從予鄞江上扵是有待汝不歸我行有程之語克譲旣歸則¶
又有忍死待兒而兒歸之語嗚呼予尚忍言之㢤景傳之先有¶
為邵州新化縣主簿者仕稍不𩔰主簿君之父䔍厚長者宗忠¶
蕳公父事之其殁也公實銘其墓逮景傳之考君希聲先生遂¶
以文學為後進師而景𫝊&KR0018;其不覊之才浮㳺物表人見其寓¶
<pb:KR4d0503_SBCK_021-23a>¶
談咲扵文字間𩔖若依隠玩世至扵死生之際䖏之&KR0073;如合乎¶
聖賢之學而出乎性命之正者人固未或能知之也其季景宗¶
朝出畊夜歸讀古人書薄巳而厚物近乎昔之卓行君子者予¶
&KR0057;畏慕焉景傳謂克譲汝非季父不立汝非外舅不成嗚呼景¶
宗視克讓盖猶子也而景傳望予之厚如此予亦安能有以慰¶
景傳扵地下而尚忍言之㢤景傳之死予旣無隻字以為之銘¶
又無片辭以為之誄姑輯其遺言録而蔵諸以示無忘或者克¶
讓因是尚有警也¶
　　䟦進學工程¶
易曰君子進徳&KR0113;業欲及時也記誦辭章云乎㢤記誦辭章末¶
矣後生小子猶有廢而弗事者程君敬叔排年工程之書𫠦為¶
作也敬叔以文學行&KR0105;髙一時其傳盖本扵考亭門人㬊氏進¶
<pb:KR4d0503_SBCK_021-23b>¶
&KR0113;之功不必盡出是書夫亦度中人以下𫠦可企及姑爲是以¶
誘掖之云爾古者大學之道比年入學中年考校一年視離經¶
辨志三年視敬業樂群五年視博習親師七年視論學取友謂¶
之小成九年知𩔖通逹強立而不反謂之大成即其排年之工¶
程也學者苟能因今人之𫠦可及而求古人之𫠦必至敬叔將¶
扵是書之外有&KR0059;淑艾焉行逺自邇登髙自卑在乎勉之而巳¶
金華黄先生文集卷苐二十一¶
