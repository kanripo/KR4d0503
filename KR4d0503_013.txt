# -*- mode: mandoku-view; -*-
#+TITLE: 金華黃先生文集
#+DATE: 2015-09-11 16:25:25.709383
#+PROPERTY: ID KR4d0503
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB04n0531-013金蕐黃先生文集-卷第十三.
<pb:KR4d0503_SBCK_013-1a>¶
金華黄先生文集卷第十三　續藁十¶
　記¶
　　化城院記¶
仙華山化城院者僧法空之𫠦創也山之東隠君子方先生居¶
之先生殁葬山之北院距墓一里而近邑士與先生有雅故者¶
以空甞&KR0025;先生㳺相率即院中祠先生且以門人翰林待制栁¶
貫𫠦為銘刻寘祠下而院之搆興頋未有𫠦登載溍忝及先生¶
之門故先生之子樗来為空謁記&KR0105;不得辤按圗志仙華山在¶
浦江縣比髙百五十丈周二十五里列岫如屏障中為風穴古¶
仙人上昇䖏有壇宇在其下云先生㳺録稱自巖腹望峯頂丹¶
光閃閃如寳蓮花稍進至仙壇前峯&KR0717;削離立東一峯折裂&KR0070;¶
百尺俯視如池又東一峯如削循其罅而上踰石嶠如户限北¶
<pb:KR4d0503_SBCK_013-1b>¶
下如井折而東至苐五峯之背有石室可坐數十人又東為中¶
峯下睨烏傷東白原隰聚落如碁布其北諸山與新定接又一¶
峯在其東極峻絶不可攀縁而苐二峯懸崖千仞有穴深黒風¶
薄兩崖上出草木皆動凡先生杖屨𫠦歴較圗志𫠦叙尤險怪¶
崛竒誠天壌間勝槩也空受業於同邑皇安山之普利院而徧¶
㳺浙東西州求善知識咨决心要旣而充然自得浩乎其歸叢¶
林虚席屢以名剡上皆避不就恒惴惴焉恐退蔵之不宻愛仙¶
華之秀異將卓錫其中乃由北麓披蓁荒而入得幽谷直東峯¶
之下窈然靚深遂剪荆&KR0068;結茅以自庇劣僅容𦞃名之曰雲巢¶
無登陟之勞而有宴息之安以為若是不啻足矣里人朱仙亦¶
先生門人與空為方外交歎其自䖏太&KR0310;陋首&KR0162;田為闢基址¶
而同里樓億為作佛廬齋寢庖湢龍峯主僧永鎮尋輟田若干¶
<pb:KR4d0503_SBCK_013-2a>¶
畒𢌿之而空之師清衍暨好事之家又助以田若山園緫若干¶
畒更其故𫠦名雲巢曰化城精舎空因建鍾樓門廡益置田若¶
干畒爲乆逺計易精舎之號曰化城院扵是　帝師爲降法旨¶
加護焉重紀至元之五年夏五月也至正改元之二年秋九月¶
空復與其徒道元本覺撤舊屋一新之自大殿至齋堂寢室兩¶
廡三門悉同巨刹之制佛僧之奉無不&KR0879;具兹山之面目亦軒¶
豁呈露先生向𫠦覩怪竒壯偉之觀可不煩舉趾而坐𦤺也盖¶
空之勌㳺而返乎故山志在遺去&KR0349;袢探幽擇勝以佚其躬而¶
巳未始即人而人自即之用能建置成立如此巳無愧扵古之¶
有道者而空又能以其餘力與先生周旋扵文字間其名固當¶
配先生以傳如廬𨹧之有勤眉山之有潜相爲不朽安用區區¶
以丹青土木之羙相誇詡也哉姑記其作始之大畧俾来者無¶
<pb:KR4d0503_SBCK_013-2b>¶
忘𫠦自云爾空字無相族呉氏先生之祠事自有述兹不書¶
　　聖夀院記¶
聖夀院在義烏西四十里故號龍夀宋治平中乃𢌿今額大觀¶
間更為十方禪院&KR0010;乆弗葺椽棟毀墜藩㧞級夷敗屋數楹不¶
庇風雨荒基㫁礎四頋寂&KR0705;盛衰固若有時而山川之勝&KR0004;無¶
今昔之異特以地𫝑僻絶非尊官冨人轍迹之𫠦及而其徒又¶
蓄縮不自振日益散落故雖遭逢聖教興行之世莫有以為意¶
者泰定二年秋千巖禪師来自錢唐愛其岡巒秀&KR0243;水木清深¶
始度𨻶地結茅而駐錫焉緇素之侣嚮風坌集座下至無以容¶
其居而給其食僧法聦徳超慨然出山叩諸有力而好事者扵¶
是齊郡太夫人張氏首&KR0162;金為買田若干畒里中一二大家樂¶
聞之争治材甓以復其故宇佛殿則樓君如浚山門則樓君一¶
<pb:KR4d0503_SBCK_013-3a>¶
得法堂則翁君弘道皆獨任其費妙相中嚴威神外護妥奉有¶
儀𤓰華旛蓋器物之須設置如式且各助以田二十五畒有竒¶
既而一得之子某為作僧堂同郡善女徐氏為構鐘樓由丈室¶
至左右兩廡庫堂齋庖湢室之屬則合衆縁以成之效奔走經¶
營之勞者僧徳義尼慈夀也禪師之来至是凡十有五年而其¶
法之𫠦宜有者靡不畢僃規制之廣則視舊有加禪師為而不¶
有擇上首弟子俾之住持承其付託者亦能&KR0018;荷而無𫠦係吝¶
不乆&KR0186;謝事而退自壊空成無用貴絶照昶龍門省無礙了逮¶
今滅宗&KR0071;巳六傳矣&KR0071;謂予曰在吾教中聚沙積土無非佛事¶
法施財施寧有差别請為我並誌之於石庶㡬来者不昩𫠦自¶
而思𫠦以報稱焉予聞禪師以單提直指普對羣機不起于座¶
而道價之重傾動逺邇冝其以壊為成無難也有能扵禪師之¶
<pb:KR4d0503_SBCK_013-3b>¶
道一念净信捨諸𫠦有而不自以為徳豈易然㢤庸因&KR0071;之請¶
摭其𫠦述而悉著之使刻焉禪師俗姓董氏名元長蕭山人&KR0003;¶
法嗣中峯和尚云¶
　　上清資聖院復田記¶
資聖院在義烏之西鄙距縣四十里而逺又西僅一里𫠦限以¶
谿水則鄰縣金華之境也院故有免科繇之田八十餘畒香燈¶
之奉湯茗之須恒患於弗&KR0071;雖欲侈大其居而不可得當¶
天朝像教盛行之日猶因循自守未有乘時振起之者僧冲意¶
首殫其勞勩經營積累以大徳二年購金華田百四十餘畒将¶
儲其&KR0010;入備土木之費以增新乎舊觀有志弗遂&KR0205;以延祐元¶
年示寂承之者不念厥紹盡取意公𫠦遺契劵&KR0059;鬻扵其縣冨¶
人之家為直以錢計者八千緡泰定三年也僧嗣宗亟訴予有¶
<pb:KR4d0503_SBCK_013-4a>¶
司而異縣莫適統壹臨之以監司帥守乆且不决張君自誠家¶
金華與院宻邇力為之援元統元年始克竟其事令以田復入¶
于院而反其直向之冒受錢者㦯巳物故㦯毀其衣而伍扵編¶
氓㦯單乏無以輸𫠦&KR0018;張君為扣巳槖悉代償之以弭其争田¶
乃卒歸蓄聚旣日充遂以至正二年重構大殿它工役次苐畢¶
舉扵是宗公前一&KR0010;巳逝張君後一歳亦不起僧徳潤謀於衆¶
謂後之人賢否未可知契劵傳蔵之不謹或得持以售扵人冝¶
廢勿用而列其田歩畮圍號郷落之詳緫為之籍刻石廡下庻¶
可圗永乆僉以為然爰狀其顛末介同郡汪君祀求予記之資¶
聖以甲乙次相授非十方叢林衲子之𫠦附集而荷重其事者¶
代不乏人意公開拓於其前宗公規恢扵其後&KR0243;公又汲汲焉¶
為異日之慮而逆防其未然是皆不容無述矧兹遐方僻壌墟¶
<pb:KR4d0503_SBCK_013-4b>¶
里之間無尊官貴戚為之慿藉無大商豪民為之佽助獨頼張¶
君以一郷之望左右外護且不愛其𫠦有以為成就利益之勝¶
因詎可無以登載而使来者知𫠦自乎白樂天有言記者不惟¶
記年月亦在乎辨興廢示勸誡今之為其徒而居㳺食息扵斯¶
者苟能推徃事得失而眀興廢之由鍳前人功過而存勸誡之¶
實相與扶植&KR0070;百年之基緒俾弗墜益隆以為夀&KR0038;福民之地¶
則張君之恵為無窮而予之記不為徒作矣舊記稱後唐清泰¶
二年順徳大師道怤因古伽藍遺址建院號上清宋天聖六年¶
𫠦賜今額盖郡人兵部侍郎胡公則守杭時為住山賛寧僧統¶
移書州牧而得請于朝郡縣圗志並云院創於僧澄皎被賜之¶
&KR0010;月亦不與記合傳聞之異辭非田事𫠦係姑寘勿論以俟博¶
洽之君子考正焉¶
<pb:KR4d0503_SBCK_013-5a>¶
　　半山報寧寺記¶
報寧禪寺在今集慶路上元縣之半山集慶扵宋盛時為江寧¶
府丞相荊&KR0038;王文公之父楚公終扵江寧倅而葬於鍾山故荆¶
公往来鍾山最乆其園屋在白下門外康樂坊謝公墩之側者¶
不設垣墻依林樾為屏蔽宻邇通逵而四無人烟境尤清曠鍾¶
山抵城十有五里至此適當其半𫠦謂半山也荆公&KR0004;由外制¶
出守江寧及兩去相位又皆均逸于江寧視江寧猶郷郡因其¶
園屋大治居第距&KR0162;舘前二&KR0010;乃請于朝施為僧寺&KR0457;如其請¶
而錫以今額元豐七年荆公親製䟽迎𦤺文禪師来涖法席是¶
為開山苐一祖曁苐二代寳禪師咸克紹隆宗風為世師表地¶
以人增重而半山遂齒扵大叢林寺基為畒八十環其旁之田¶
園陂池為畒二百其在句容烏江兩縣者為荘五皆瀕扵大江¶
<pb:KR4d0503_SBCK_013-5b>¶
潮汐之𫠦齧蝕&KR0010;入田租無㡬經用𫠦資惟太平青山荘之田¶
出扵荆公長子雱之婦蕭氏者為畒一千自始有寺至¶
&KR0038;朝重紀至元之五年凡二百六十有六載自文禪師至古潭¶
龍凡二十有四傳而寺以災毀古潭首作法堂兩廡俱未就緒¶
而逝至正二年信菴孚嗣住是山毅然以興復自任頋其恒産¶
僅足具華香糜粥而丹青土木之費未知𫠦措乃焦心勞形敝¶
衣糲食銖積寸累以庀工役三年建大雄殿四年即方丈造千¶
佛閣至十年而山門僧堂庫院悉成倉&KR0067;庖湢之屬亦次苐畢¶
俻屋以間計者緫若干上棟下宇各中其度斵雕藻繢焕然聿¶
新金相玉毫妥奉如式其宏麗𩔰嚴有加扵昔固多矣繚以脩¶
墉䕃以嘉木創康樂亭而重刻謝太𫝊像扵其上文禪師僧史¶
有傳寳禪師語録有序并刻置寺中則昔𫠦未有而今乃有之¶
<pb:KR4d0503_SBCK_013-6a>¶
爰以状俾上人宻詣介御史濟南張公来徴文以記其&KR0010;月&KR0060;¶
荆公記&KR0045;州龍興講院亟稱主僧慧禮&KR0014;以廢為興而歎羙其¶
材信菴咨决心要於咲隠訢公而兼傳其文印甞居龍翔苐一¶
座材望素著經度營構之功直其末　使之獲&KR0025;荆公㳺則𫠦¶
以稱羙之者當何如㢤九原莫作猥令晚生後出以年侵學落¶
之餘承乏記兹盛舉冝乎汗顔縮手筆屢閣而不能下也然以¶
&KR0855;不逺千里渉重江而来旅泊㡬三閱月必欲如其𫠦求而後¶
巳不得卒辤詣亦入&KR0152;隠之室者於信菴盖同門也¶
　　净勝院莊田記¶
凡佛者之居曰寺若院有甲乙次相授法田廬貲蓄器械百須¶
之物悉得以為世業傳子若孫其成之難而保有之不易與齊¶
民之家固無大異也然人之子孫不皆才且賢而佛氏之子若¶
<pb:KR4d0503_SBCK_013-6b>¶
孫率以義合必擇焉而得其人乃以𢌿之故其傳往往至於千¶
數百&KR0010;而不墜世家大族弗如也迹以𫠦慿藉以永乆者存乎¶
其人爾頋豈有它術㢤婺州城西南二十五里其山曰石門前¶
臨陂水陂之大可五百畒水乘髙而下者三級其旁之人或稱¶
之曰龍門云有為佛廬於其地者曰净勝院舊記以為建扵呉¶
赤烏中始號尊勝宋治平間乃更今名而又以為車&KR0016;将軍張¶
公施地𫠦造越之天章光逺法師實為之開山按天章剏扵近¶
代謂開山為光逺則院不必肇於赤烏車&KR0016;将軍官廢巳乆謂¶
施地為張公則主是山者不必昉扵光逺是雖無𫠦於考然自¶
治平賜額迄今已二百六十餘年矣先是衆㡬千指後多散落¶
其存者𣲖别而三𫝑分而力單穹墉&KR0201;宇日就摧圯¶
&KR0038;朝至元間住山仁體始合其三者以為一未及有以振起之¶
<pb:KR4d0503_SBCK_013-7a>¶
而逝嗣主院事者一真為購田若干畒俾食其什之七而别籍¶
其餘田以資營繕之費法堂兩廡觀音殿甫告訖功㑹廣教虚¶
席江湖道俗推以&KR0024;其䖏&KR0071;之者道勤益購田若干畒循舊比¶
分以給其食及土木之須山門鍾樓羅漢堂方丈之室次苐畢¶
僃院之𦒿𪧐若&KR0004;若宗若静洎好事之家前後&KR0162;田為助又若¶
干畒其傳以為世業者視昔有加焉静之孫偉辱與予㳺爰伐¶
石而以勤之命来謁文為記夫&KR0014;以亡為存以廢為興者豈非¶
得其人而𢌿之故歟雖然此世間法也窮千萬億刼而無增减¶
成壊者盖不即世間亦不離世間是固不待記予亦安得而記¶
之姑因其𫠦欲言者叙次之如此¶
　　福春院記¶
凡浮屠氏之聚必有穹墉奥屋食飲百器之須大抵資於王公¶
<pb:KR4d0503_SBCK_013-7b>¶
貴人而後具不然則夫婦之愚牽於其&KR0003;而相與𦤺力焉者也¶
若夫冡間林下窮居獨㳺未甞以其事匱官勤民而能熾然有¶
𫠦建立可不謂難矣㢤世儒恒譏其徒取扵人之厚以為古無¶
有是彼亦見夫飛竒鈎貨者為公&KR0059;之病巳甚而弗深考其人¶
之不必皆然也吾郷有為浮屠之學者曰&KR0025;起少受業金&KR0160;之¶
妙善院晚乃&KR0114;地扵縣西若干里而為屋其䖏以間數之得四¶
十有五門廡殿堂庫&KR0067;庖湢如式僃完請于𫠦司掲以白沙福¶
春院之故額率其衆入而居之且約以甲乙次相授既又買田¶
若干畒山若干畒於是奉養之物不俟外求而具經始於大徳¶
之四年而卒事於泰定之二年緫其費若干一出於起盖起之¶
名未有聞扵時而其言又非世𫠦傾動苐以食淡衣麄旬積月¶
累以及有是此予之𫠦謂難而得後人嗣守之勿壊尤難也是¶
<pb:KR4d0503_SBCK_013-8a>¶
不可無述其以書来為起請記者又予友張君子長也張君儒¶
者慎許可亟&KR0091;起之為而無譏焉可記也遂記之¶
　　經藏廣福院記¶
婺之蘭溪經藏廣福院在州東一百三十五歩故為聖夀寺之¶
水陸院寺創於梁至宋號聖夀而水陸之為院莫詳𫠦始&KR0010;乆¶
院廢天禧中蔵休禪師来自餘杭得其故址肇建伽藍同郡金¶
華曺仁夀尋為置經造藏因命曰經藏院殿中丞知封州史温¶
為之記當寺沙門有交集王右軍書以刻焉治平末賜聖壽額¶
𫠦以為佛僧之奉者猶缺如也政和間寓公贈少師呉㸃首輸¶
財倡衆買官民田緫若干畒創置兩莊由是華薌之具糜粥之¶
湏随取而足孝宗時避光尭聖號易名廣福云¶
&KR0038;朝至元十三年院毀扵兵二十八年其下院白蓮堂比丘普¶
<pb:KR4d0503_SBCK_013-8b>¶
資覩其為荆&KR0068;瓦礫之塲巳逾一紀未有任起廢之責者則去¶
其故廬挈徒衆及衣盂之貲即舊墟治院宇合經藏廣福以為¶
號仍以族父王氏𫠦遺田塘園地歸之其徒推本𫠦自尊為重¶
興之&KR0004;祖且請于有司必其子孫乃得住是山苐二代奉譯甞¶
募州人郭淳飾像設之䵝昧者葺殿堂之摧陊者苐三代永紹¶
暨前住𩔰教永膺又理土田之冒没者前住連雲履中於資為¶
五世孫以某年嗣為住持能不愛其𫠦有以續前人之遺緒郭¶
氏四子亦承其先志同力佽助焉經藏有殿中為一柱兩輪棲¶
匭輪間而實以黄藤赤軸悉如其舊齋堂庫院兩廡三門至它¶
屋室次苐畢完懼来者無以䆒知廢興之故爰買石屬予記之¶
予觀天下名刹其先必有靈異之蹟驚動乎斯人是以聞者心¶
郷往之過者低佪而不能去兹山獨以好事之家寳其石刻而¶
<pb:KR4d0503_SBCK_013-9a>¶
經藏之名傳於四方翰墨誠儒者餘事未可忽也頋此猶其細¶
耳儒者謂古人得見書甚難而其士皆非後世𫠦及今之書益¶
多且易得而學者日趨扵苟蕳嗟夫豈惟儒者為然㢤考之舊¶
記始自東都浮汴渉淮踰重江行二千里之險函經而来費金¶
錢至二百萬非若近世轉相摹刻流通之廣不難𦤺而易忽也¶
夫欲求魚兎必有待乎筌罤一大藏教佛學之筌罤也今之經¶
藏既巳一新為其學者有能&KR0025;教起行無謂佛法不在文字而¶
務馳騁扵空言斯不&KR0018;置經造藏之初意矣然則其徒𫠦冝知¶
者奚止廢興之故而巳乎敢縁記事併以是告焉中字無外族¶
盛氏&KR0003;法嗣徑山虚谷禪師¶
　　宻印院記¶
婺之宻印院實晋義熈中仁肈法師卓錫之𫠦舊名永福宋大¶
<pb:KR4d0503_SBCK_013-9b>¶
中祥符&KR0004;始易今號慶元元年秋燬于災僧法威慨然以興造¶
為已任亡何威逝而如觧嗣力倡衆成先志積五十稔院以復¶
完且益置田二百畒郷先生王君桐記焉先是士大夫避兵落¶
南者往往即其䖏為寓舎地之入扵民家以尺計者六千六百¶
九十其存者為尺厪五千八百九十圗籍僃在莫敢質也¶
&KR0038;家奄有南服法幢𫠦建崇護有嚴僧汝舟䓁援著令白于有¶
司乃悉返𫠦侵地斥其故宇而大之皇慶元年冬居民不戒于¶
火院再燬舟圗復其舊垢衣糲食竭𫠦蓄以資土木之費其徒¶
徳新䓁五人亦克恊相其役起延祐元年春閱十寒暑大殿以¶
成龍華僧一清洎郷之大家張景崖䓁交𦤺其助募衆作佛菩¶
薩像安奉如法餘未具者繕治以次視觧𫠦建立殆㡬事半功¶
倍矣舟念𫠦以為永乆計仍割巳田二百五十畒𨽻焉新以予¶
<pb:KR4d0503_SBCK_013-10a>¶
郡人也冝能道其廢興之&KR0010;月屬予記之予觀世𫠦稱大叢林¶
必㩀名山奥壌天下勝絶䖏啓其靈祕以示化跡者又皆髙僧¶
上士是以好事而有力之家莫不慕趍之故其居能乆勿壊其¶
壊也率不日而&KR0186;成人與境相資𫝑固宜然也宻印居萬井中¶
齋廬講舎旁直賈區鐃鼓魚蠡與市聲合非有穹巖&KR0201;谷幽逺¶
勝絶之槩若它名山比千有餘年成壊相尋而卒無廢墜者不¶
以其人歟盖自肇師以来其間代有異人而金華聖者俱胝禪¶
師為尤著雖然三大士逺矣苟得若觧若舟者焉區區之成壊¶
安足慮乎姑為記其&KR0010;月如此院故有治平間僧居政𫠦作九¶
級浮圗屹立風雨中必有&KR0071;舟之後盡其力者則其冝得予記¶
不止若今𫠦書而巳也¶
　　嘉興天寜萬夀禪寺記¶
<pb:KR4d0503_SBCK_013-10b>¶
天寧萬夀禪寺列郡皆有之其在嘉興者距城北半里𫠦故為¶
施水菴唐咸通間以菴為院而其護伽藍神曰太祖蕭王莫詳¶
𫠦自宋治平中郡人慕容殿丞始請于朝更為十方禪刹熈寕¶
&KR0004;賜聖夀額命興教惟一禪師開山清&KR0565;法眼之適孫也崇寕¶
二年詔天下州軍各賜寺額曰崇寜嘉興改聖夀以應令而院¶
陞為寺三年加萬夀政和元年又易崇寕曰天寧紹興二年改¶
報㤙廣孝十一年又易廣孝曰光孝賜田二千畒立莊曰天錫¶
乾道末水菴和尚&KR0003;法扵净慈尋歸老而示寂于此靈異之迹¶
甚著四方衲子&KR0204;為名師過化之地而慕仰焉嘉定中癡絶冲¶
公訥堂辨公相&KR0071;領寺事而法㑹鼎盛遂為大叢林盖寺額在¶
異時巳屢改易入　皇朝仍其舊人猶稱以天寧萬夀之故號¶
者以祝　聖都道塲在是也至元間朽菴祥公&KR0013;　上旨住是¶
<pb:KR4d0503_SBCK_013-11a>¶
山與𦒿舊僧智源兼任本郡僧司長貳崇護尤謹創千佛閣於¶
山門之東眀&KR0369;因公規恢基緒頼源之力為多延祐中千瀬慶¶
公即方丈建圎通閣泰定間竺雲曇公重作僧堂衆寮其後月¶
舟滿公窘扵有司之征繇引避而去法席偶虚土木之功亦輟¶
今佛鑑空海禪師念公以至正四年嗣為住持至則繕治僧堂¶
斥大山門之舊址作門以間計者五其髙七尋有半深　其髙¶
尋有二尺左右設文武官僚之次且用隂陽家&KR0003;築案阜扵官¶
河之南培主山扵丈室之北樹以竒石名之曰秀玉峯詞臣墨¶
客多賦詠焉寺後&KR0188;圃鄰扵軍壘限以土墻&KR0010;乆墻壊而鞠為¶
芻牧之塲乃白于官悉復𫠦侵地繚以大石墻而斵石為霤以¶
覆之其長萬餘尺費錢七萬餘緡竭力相其成者𦒿舊僧子常¶
也又以&KR0188;圃地楄陿倍價僦民地而益之置薪蕩二百餘畒經¶
<pb:KR4d0503_SBCK_013-11b>¶
理諸荘隠没之田二百餘畒創寺務司扵庫之東南兩廳對峙¶
甃地為塲其中而旁為兩倉二十敖受各㽵之&KR0010;入絶蠧弊謂¶
寺乃都道塲而佛殿&KR0763;&KR0728;弗稱無以起人肅敬之心而盡歸羙¶
報上之誠乃&KR0162;長財以倡衆施郡人鹽倉副使沈權首為發¶
&KR0059;槖市香楠木柱十有六好事之家輸貨薦力者接踵而至乃¶
徙鍾樓撤藏殿之前軒増拓故基以隆寳構其崇十二尋有半¶
脩廣皆十尋傑屋&KR0201;墉華榱文甓承以落井環以石䦨皆窮壯¶
而極麗植牌門扵寺前之左街掲于楹間曰南湖苐一山空海¶
之涖事逮兹厪十寒暑而内外煥然畢新利飬之須無𫠦不𤰅¶
惟殿之役最鉅經始於十年之三月落成扵十一年之三月亦¶
甫六甲子而告訖工書来諗予以記粤自大教&KR0013;于中華通都¶
望邑名山奥壌緇錫𫠦廬廢興靡常或墜而弗舉㦯彌乆而愈¶
<pb:KR4d0503_SBCK_013-12a>¶
振談者率謂是殆有&KR0070;而非偶然予&KR0060;以為特係乎荷擔其事¶
者之材與志何如耳有其材而無其志則不能以有為有其志¶
而無其材則不足以有為空海乘本願力普為恩有作大福聚¶
其志可謂弘矣假方便智示現有為縦横無礙其材可謂周矣¶
為之在我者未始以諉乎數冝其建立成就視古人事半而功¶
倍也為之記以告夫来者尚相與扶植之而毋有𫠦諉㢤空海¶
名良念族王氏台之黄巖人得度扵瑞巖東原沂公禀法扵仰¶
山虚谷𨹧公又甞&KR0025;雲外岫公扵天童而司其藏鑰及虚谷居¶
徑山遂分半席一溪如公父行也其住寳林拉之偕行未㡬謝¶
事舉以自代因&KR0024;其䖏後乃由郷郡之護&KR0038;遷主兹寺常亦其¶
同郡人云¶
　彌陀興福教院重建大殿記¶
<pb:KR4d0503_SBCK_013-12b>¶
彌陀興福院在錢唐西山猊峯之麓宋慧光法師若訥𫠦建也¶
初慧光當南渡時&KR0013;遇三朝受法師號主教事扵上天竺山者¶
二十有七年乃得請而退䖏兹院累加兩街僧録雲章寳器寵¶
錫優渥其示寂也謚曰宗教廣慈塔曰普照云院始剏以淳熈¶
三年賜御書為院額以紹熈三年𠡠改十方天台教院以嘉定¶
十三年自惠祥法師為其住持迄今十有八傳矣歴&KR0010;既乆楹¶
欹棟缺不勝風雨之震&KR1272;左支右拄事多苟蕳際今¶
聖世像教興隆猶未有火起其廢者耆舊僧壽弥首為繕完僧¶
堂門廡且範銅為大鐘頋佛殿摧敝特甚役費至鉅遂罄其平¶
昔之貲蓄以治土木扵是妙應䓁佐其費妙智䓁視其役起至¶
正二年之夏訖三年之春僅九閱月而殿以成揆之舊制加五¶
尋以為其廣加二尋有半以為其髙造靈山一㑹佛菩薩像而¶
<pb:KR4d0503_SBCK_013-13a>¶
易其座以石増卑以崇者三尺材甓堅良物采焕發皆前𫠦未¶
有四年春息菴&KR0098;兹来主是山謂不可無以告于永乆爰伐石¶
屬予書之予觀浮圗氏之聚莫盛扵錢唐之西山而傳天台家¶
之學者尤莫盛扵上下兩天竺㩀山川形勝以為法窟四方學¶
徒之𫠦附趍逰者亦無不覩相而生信凡資於人以成其𫠦欲¶
為直易事也興福介乎兩山之間號西天竺距人境固不逺而¶
地𫝑靚幽好事者𫠦罕至故其廢興人莫以為意苟非得人為¶
之荷&KR0018;不愛其力而相與扶植之安能使乆而益振乎矧今專¶
法席者學精行粹時望𫠦歸求升其堂入其室者未有止也盖¶
自開山四十有五年而院乃拓為十方又百二十有五年而院¶
之重興復自今始可無書乎息菴生越之儒家族李氏夀彌臨¶
海人¶
<pb:KR4d0503_SBCK_013-13b>¶
　夀光寺記¶
奉元之夀光寺𩔰宻圎融大師覺眀𫠦建也師俗姓陳氏其先¶
錢唐人世爲士族宋末父某流寓維楊而殁于兵母趙氏懐師¶
甫三月軍帥鄭某因挟以去母欲自絶不得遂&KR0025;之西北行而¶
師以至元丙寅生於寧夏自㓜志趣不凡厭䖏塵俗母弗能止¶
乃聴其出家且宻書其郷貫世系及其𫠦以徙使謹志之九&KR0010;¶
禮朶魯只上師祝髮爲僧年十二受具戒&KR0025;真覺&KR0038;師松堂某¶
公講般若華嚴諸經授以𫠦服絳方袍及𩔰宻圎融之號俾嗣¶
其法鄭帥即城中爲剏净土院以居之非其志也尋入賀蘭山¶
精修苦行脅不及席足不踰閫&KR0115;心端坐者二十年乃還故居¶
道價益隆又五年而宗王奥魯只公主虎都台駙馬買也台皆¶
師事之官僚士庻慕風而至禀受戒法者不可數計𫠦度弟子¶
<pb:KR4d0503_SBCK_013-14a>¶
三十餘人師甞發願禮文殊觀音扵清&KR0565;寳陁訪先世遺跡於¶
維楊而&KR0503;報焉弟子徳暹䓁三人杖筞以&KR0025;大徳癸卯行次奉¶
元陕西行省平章政事欽察行臺御史中丞長夀素聞師名共¶
挽留之乃構精舎扵草塲街以爲其駐錫之地今𫠦謂夀光寺¶
也佛殿僧堂三門兩廡庖&KR0338;之屬次苐畢備師率其徒入而居¶
焉堅持禁戒日惟一食以妙法華經念佛三昧爲恒課晝夜六¶
時𩔰宻兼行薄於奉巳而厚扵接物勞而無倦和而不流閱二¶
十五年如一日天暦戊辰二月八日&KR0003;偈辤衆跏趺而逝世夀¶
六十三僧臘五十一闍維得舎利建塔于城南下院之野狐冢¶
徳暹自童子時侍師左右服勤三十年間&KR0025;松菴某公學一乘¶
圎教而念念不忘纂師之遺緒闕者&KR0024;之仆者起之丹青嚴飾¶
之羙田園生植之豐視舊有加懼&KR0010;月寖逺後人不知其作始¶
<pb:KR4d0503_SBCK_013-14b>¶
之自乃礱石介今户部尚書老老屬予書之盖奉元古長安也¶
神州赤縣帝王𫠦都逹官貴人豪民巨賈好事之家𫠦以為浮¶
屠氏之奉者甞盛矣世殊事異城是人非不有大善知識為侯¶
門戚里方面重臣之𫠦信嚮而施外護之力安能扵山川寂寥¶
之餘作如幻事熾然建立如此乎其扶植教基為衆依怙有功¶
甚大&KR0071;志述事世不乏人旣克承其付嘱又汲汲焉欲圗其永¶
乆是皆可書也庸俻書之使刻焉¶
　　無盡燈後記¶
净慈故有無盡燈創於宋乾道間其後寺毀復成而燈獨廢至¶
正元年秋八月𦒿舊僧子能始輟衣盂之資仍建此燈扵羅漢¶
堂且&KR0162;錢唐縣靈芝郷田五畒俾以&KR0010;𫠦入米五石給膏油之¶
費凡為燈之法内置一燈外安十鏡交光相渉普徧互融百界¶
<pb:KR4d0503_SBCK_013-15a>¶
千如重重俱現盖託事以𩔰理　恐人不觧其義乃買石摹刻¶
真歇禪師𫠦為燈記以開示　㦯於是燈未能目擊而道存¶
觀禪師之言思過半矣来㳺　如幻之境者毋徒以為一時之¶
竒玩也哉¶
　真如院鍾樓記¶
真如院在義烏縣治西南百　十歩故為𩀱林&KR0492;舎宋治平乙¶
已&KR0004;賜額而儕於列刹恒産素薄屋室物器凡其法𫠦宜有者¶
乆且未克大僃嘉定丙子僧若愚始範銅為巨鍾作樓以居之¶
逮　本朝延祐丙辰僅百年而樓為風𫠦壊惟鍾獨完僧慧慈¶
将募施者市材僦工以復其舊有志而未遂也今縣丞李侯若¶
愚休沭憇止頋見鐘銘僧若愚名與巳適同恍焉如有𫠦契即¶
以起廢為巳任亟施錢為衆倡官僚吏士咸恊賛之好事之家¶
<pb:KR4d0503_SBCK_013-15b>¶
又来佐其費而諸僧亦為助有差爰興土木屬慧慈躬涖其役¶
樓之建以至正元年三月乙巳而落成於二年三月甲戌崇廣¶
嚴麗視昔有加既居鍾其上慧慈欲圗李侯扵永乆乃&KR0162;&KR0059;田¶
二十八畒有竒俾来者&KR0010;取其入嗣而葺之且伐石求予為之¶
記昔呉越忠懿王時有大比丘韶公為其&KR0038;師自以與智者大¶
師同族姓覩天台遺蹤如故居焉時智者之學㡬絶忠懿用韶¶
公言遣使十軰奉五十種寳詣髙句驪求得其書天台教之復¶
傳扵中土實自韶公發之由李侯視韶公財法二施雖殊其以¶
姓名之同為利益成就之勝因一也夫姓名之同亦偶然爾有¶
能察其心之𫠦同則心佛衆生三無差别慧慈與其徒瞻華構¶
之翬飛聆鴻音之鯨震若見若聞無非佛事李侯之施詎易量¶
㢤其𫠦託以為存者有不在予文矣縣令長而下暨緇白之士¶
<pb:KR4d0503_SBCK_013-16a>¶
施錢有目具載于石背云¶
金華黄先生文集卷第十三¶
<pb:KR4d0503_SBCK_013-16b>¶
