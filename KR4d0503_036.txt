# -*- mode: mandoku-view; -*-
#+TITLE: 金華黃先生文集
#+DATE: 2015-09-11 16:25:26.813887
#+PROPERTY: ID KR4d0503
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 36
#+PROPERTY: FILE SB04n0531-036金蕐黃先生文集-卷第三十六.
<pb:KR4d0503_SBCK_036-1a>¶
金華黄先生文集卷苐三十六　續藁三十三¶
　　墓誌銘　臨川危素編次　番昜劉耳校正¶
　　　贈文林郎江浙儒學副提舉許公墓誌銘¶
前進士許廣大為武義之明年以内艱去衘哀致辭扵予曰昔¶
吾父之棄諸&KR0012;也廣大年甫十有七後八年乃以非才叨綴末¶
第獲備官使又十有四年始用例贈吾父文林郎江浙等處儒¶
學副提舉封吾母冝人廣大祗奉　命書將以告于墓下且¶
求時之文人勒諸貞石以昭先徳而侈¶
上恩詎謂吉㓙同域吾母遽以疾不起風木之悲罔極柰何忍¶
未即死以終大事願推述吾父啓慶儲祉源流之&KR0001;自及吾母¶
為之■助者合而銘之惟許氏逺有世序其占籍台州路之天¶
台縣莫詳&KR0001;以徙提舉公諱嗣字繼可曽大父某大父某父某¶
<pb:KR4d0503_SBCK_036-1b>¶
俱弗仕自曽大父時以子孫衆盛㑭人専一經故許氏明經者¶
代不乏人提學公少受尚書而於諸經無不通然未甞資以事¶
進取為名譽朝益暮習皆為巳之學其為人純慤静重不妄言¶
笑動以禮自持父䘮哀毁骨立衰麻之制哭踊之莭必求合於¶
古諸弟尚㓜撫育訓誨至于成人而授之以室先世&KR0001;遺貲産¶
惟其&KR0001;用無靳賔&KR0021;百須及門户事悉身任之諸弟咸感化而¶
父事焉其教子&KR0057;篤延師必一時名人躬承事之如弟子禮寢¶
疾病之前三月預為詩示廣大詩僅百四十言而處已接物之¶
道靡&KR0001;不該廣大佩服不敢忘訖能有&KR0001;樹立擢元統元年進¶
士第調昌國州判官以選入行宣政院為&KR0122;史用資格序遷而¶
來武義居亡何百廢具舉刑清訟簡民安其業受知上官見謂¶
㢘能皆堤學公之教而冝人相之也宜人張氏同邑䆠族提學¶
<pb:KR4d0503_SBCK_036-2a>¶
公之殁率諸子奉窀穸惟謹事舅姑以孝治家勤儉而有法待¶
宗黨恩意甚至遇貧乏必周之諸子旣蚤失&KR0001;怙宜人遵遺訓¶
戒勵之&KR0057;切廣大在武義迎致宜人就養毎晨出必告之曰臨¶
事貴詳審不可奪於私喜怒莫歸則詢于僕&KR0032;有少不厭其意¶
輙戚戚不樂前是武義數有水患謀作隄以捍之而或者憚其¶
勞費先聖廟及學舎屢徙而多未完欲繕治崇飾之而或者以¶
爲非&KR0001;急廣大&KR0099;然以為已任宜人曰徳恵未施於人而並興¶
土木之&KR0229;得無為民病乎後知廣大以身先之而人樂趍事乃¶
喜其賢有識如此談者多謂提學公雖老於山林而貤恩&KR0001;及¶
在其身後一門之内死哀生榮可以無憾矣予&KR0060;&KR0026;其示廣大¶
詩則穹官峻爵固非其&KR0001;慕惟後之人能以斯道自任以古人¶
自期乃其&KR0001;望也廣大旣有以成其志&KR0154;可無一言以慰之於¶
<pb:KR4d0503_SBCK_036-2b>¶
泉下乎提學公卒於泰㝎二年七月某日享年四十有五以其¶
年十二月某日祔葬于某郷龍山八世祖墓次宜人卒於至正¶
六年七月九日享年六十有九以某年某月某日合葬焉子男¶
三人長即廣大文林郎婺州路武義縣尹兼勸農事次彌大䘮¶
明而卒次小戊方業儒女一人適趙景良先卒孫男一人孟浩¶
女五人提學公有詩&KR0002;干卷因其自號名之曰得静齋集溍甞¶
序其篇端以為清髙而不失乎迂平實而不近乎俚兹故弗論¶
獨序其平生大槩而銘之銘曰¶
許出太岳古之封君後以國氏世多顯人公居盛時乃不有聞¶
卒不以施蔵器扵身爰有淑徳嫓于名門克生材彦孔敏而文¶
惟君子使有社有民潤澤實豊水必有源逝者如斯不亡者存¶
龍光下賁耀於無垠公侯之復在爾子孫龍山之原巋焉丘墳¶
<pb:KR4d0503_SBCK_036-3a>¶
木則巳拱合祔惟新歸歟同穴表以貞珉¶
　　贈&KR0025;仕郎某官陳府君墓誌銘¶
至正八年秋故贈&KR0025;仕郎某官陳府君宜人張氏以其子文&KR0464;¶
官七品並膺贈典扵是府君之殁三十有六年宜人之殁十有¶
一年矣文&KR0464;使以狀來曰先人之葬已乆而墓上之石未有刻¶
辭文杰自惟無&KR0001;肖似非敢效昔人之有&KR0001;待兹幸昭&KR0013;¶
上恩賁于泉壤皆先人積累&KR0001;自致又非敢竊以為功也惟&KR0001;¶
以發潜徳之幽光者不宜無述敢奉狀以請願&KR0140;之銘按狀府¶
君諱某字某世居常之晉陵曽祖某祖某父某皆業儒至府君¶
乃以醫名家府君扵書無不涉獵病時人溺於塲屋之文絶去¶
弗為甞&KR0099;然曰仕將行吾志以及物也而不可必得幸而得之¶
又未可必行吾志可以及物而又得以必行吾志者惟醫乎乃¶
<pb:KR4d0503_SBCK_036-3b>¶
求良醫而師事之洞䆒其術人以疾來告不憚風雨寒暑囊藥¶
以徃或有以報之輙謝曰吾志不在是也府君性紀篤甫十&KR0010;¶
父母相繼亡毀瘠如成人墓在永升西郷去家六十里廬其旁¶
而朝暮上食事之如生至元十三年國朝取宋之兵至常州¶
府君挈家避地姑蘇中途與兵遇兄姊妹及&KR0025;弟四人俱為&KR0001;¶
虜府君傾家貲求得之同居三十年恩義無少■常州已降而¶
復為宋守主將怒屠其城府君母族妻族及其師之家皆無遺¶
&KR0011;府君還&KR0152;之曰吾恨不得與俱死也&KR0010;以城䧟之日為位于¶
别室以&KR0021;焉永升&KR0193;舎毀於兵郷人或據其故址而犁為田府¶
君不與校惟日夜至其處號泣而巳有憐而問其故者愀然曰¶
吾親託體魄於此吾不孝無以動人而使至是敢不自咎乎其¶
人聞而愧悔乃以地來歸府君酬以錢比常直三倍復為屋其¶
<pb:KR4d0503_SBCK_036-4a>¶
上而墾田以給饋祀不廢府君家居尚儉素所服惟布衣出入¶
無輿焉或&KR0134;稍廣其田宅以為子孫計輙應曰古人謂賢而多¶
財則損其智愚而多財則益其過吾固不欲損其智况忍益其¶
過哉府君生於宋淳祐二年九月十一日卒於今皇慶二年七¶
月二十有九日享年七十有三以某年某月某日葬于安㝎西¶
郷之姚墅張宜人有淑徳後二十有五年卒合葬焉子男二人¶
長文照次郎文&KR0464;今為&KR0025;仕郎池州路東流縣尹女二人適鄭¶
天錫鄒通徳孫男二人在垕女&KR0002;干人一適湖州路南潯鎮廵¶
檢夏某餘未行予&KR0026;府君平生志在澤物及遭值變故又能以¶
義起禮而處之各盡其道終於隱約而以子貴成身後之名豈¶
非&KR0001;謂積善之報不在其身而在其子孫者歟文&KR0464;方以材見¶
用於時&KR0001;以追榮其親者未見其止姑以其&KR0001;巳至者叙之如¶
<pb:KR4d0503_SBCK_036-4b>¶
此銘曰¶
身之不逹志則已施時之孔艱義有必為自其族姻逮于師友¶
徳之在人&KR0001;積巳厚擇術也良及物也深擁其餘祉&KR0013;于來今¶
荷天之休流光未艾尚不一書以謹登載¶
　　廣福司提舉封奉訓大夫太和州知州周公墓誌銘¶
公姓周氏諱方平系出吴偏將軍瑜瑜子都郷侯㣧失侯而徙¶
廬陵廬陵今為&KR0123;安路吉安之有周氏自㣧始有仕隋為㑹稽¶
太守者曰汾翁忤煬帝屏宜春乆之復還廬陵後五世乃自廬¶
陵之烏東遷泥田又九世當宋元符崇寕間有與中書舎人劉¶
公才邵並㳺太學者曰諤楊文節公慕其遺風而為之追賦浩¶
齋者也浩齋子遂良是為公之髙祖曽大父諱叔度大父諱椿¶
年當江南臣附之&KR0004;事㑹轇轕強家大侠来時恣横獨能以儒¶
<pb:KR4d0503_SBCK_036-5a>¶
生為狂瀾之砥柱公私咸頼焉父諱&KR0318;母楊氏公其長子也㓜¶
&KR0025;名師教以先&KR0386;飬而進扵義理之學壯&KR0010;嬰家務以幹蠱自¶
任凢稅賦徭&KR0229;田廬貲聚小大衆事無不身親之稍間則延名¶
勝之士與居與㳺由是聲譽日廣　仁宗時駙馬都尉瀋陽¶
王嗣主髙麗國事署公為本國西海道勸課農使公幡然曰方¶
今車書大同　朝廷以髙麗望國㑭得自除吏此豈非仕國乎¶
旣至京師忽&KR0099;然曰吾親老矣不可逺渉鯨波重貽&KR0176;下之憂¶
竟辭不赴居數&KR0010;用薦者得　㫖以公為廣福監丞比出命¶
先令供職時方立重名爵之法　上以廣福&KR0001;掌摹造&KR0394;典¶
爲　東朝集福之&KR0001;特命勿拘此制尋復有㫖周方平儒者¶
其速授以命書諸人無得援以為比公感　上恩而恪㳟所¶
事及監改為司留公為提舉公黽勉就職旋即辭歸泰㝎元年¶
<pb:KR4d0503_SBCK_036-5b>¶
也公在京師十餘年尊官&KR0139;人&KR0002;程文憲趙文敏諸公皆略名¶
位與交公&KR0004;未甞有&KR0001;攀援以求進也旣歸遂不復出里有櫟¶
谿族人列居两旁乃因面&KR0020;治亭臺作新樓榜曰雲泉優㳺家¶
林二十餘年將終諸子咸侍受&KR0001;欲言公曰子孫以和順相保¶
家事從叔父則吾無憾矣以至正四年十二月十二日卒享年¶
六十有五明年九月二十四日葬于新淦州楊名郷石洞之原¶
公性孝友割田&KR0140;龍雲山僧以奉祖考忌辰敬承先志叙次家¶
譜聚族居泥田者千餘家散處他郡者倍是尊卑逺近無敢紊¶
者郷鄰有艱厄必周給之公&KR0004;以子九鼎貴封承事郎吉安路¶
同知太和州事暨加封奉訓大夫吉安路太和州知州飛&KR0016;尉¶
永豊縣男已不及受練祥之日命適下哀榮兼至焉夫人李氏¶
唐西平王晟之後亦自宜春來徙與公家為世姻夫人善綜理¶
<pb:KR4d0503_SBCK_036-6a>¶
家事公父子無内頋之慮而得以成其官業者夫人之助也夫¶
人&KR0004;封宜人加封永豐縣君以至正六年二月某日卒享年七¶
十有三十二月某日祔葬于其郷赤石潭先墓之次子男七人¶
長紳永順安撫司蒙古字教授次繕皆前卒次即九鼎以材受¶
知丞相　文忠王&KR0024;宗仁蒙古衞儒學教授今以累遷為奉訓¶
大夫婺州路緫管府判官次茂次厚次復次緫宜女四人適曽¶
嵩李繼善李畹李滐孫男九人女十二人曽孫男三人公年十¶
七而舉子三十九而抱孫未六十而曽孫生&KR0010;時家慶甥孫中¶
外詵詵在列人以為積善之報九鼎至婺而溍方以老不任事¶
得謝而歸書來俾銘公墓溍幸獲受㕓為泯安敢以衰朽荒落¶
辭謹以公族孫郷貢進士聞孫之狀序次如右而銘之銘曰¶
周&KR0139;扵吴以竒材稱遥遥千載乃用文鳴垂芳四葉學優不仕¶
<pb:KR4d0503_SBCK_036-6b>¶
逢時&KR0108;興自公兄弟人皆好徑公避弗趍　天語褒嘉命之¶
曰儒公方退讓仕不擇禄時止則止返吾&KR0004;服碧溪泠泠飛雲¶
湧泉俯仰自得踰二十年榮光下賁由公有子揚名之郷公其¶
寜只¶
　　贈承事郎同知奉化州事葉府君墓誌銘¶
君諱應咸字心可姓葉氏處州麗水縣人葉扵處為著族君十¶
世祖襄自松陽徙麗水遂占籍焉髙祖冠宋季再領郷薦善言¶
性理而&KR0057;深扵易有起進士至敷文閣待制者曰宏其伯兄也¶
曽祖一鳴舉進士未第而卒祖正大登仕郎父天與仕¶
皇朝為羙化書院山長秩滿當教授一州輙棄不就母青田潘¶
氏宋秘書丞復之曽孫女君少有經濟志甞&KR0099;然曰窮經將以¶
致用也非精無以造㣲非篤無以道逺乃發先世遺書朝誦暮¶
<pb:KR4d0503_SBCK_036-7a>¶
習凢聖賢授受之奥古今治忽之幾至於儀章度數圗書暦象¶
靡不研䆒山長公知其將適扵用試使綜理家務外内脩飭日¶
有餘暇山長公正衣冠坐堂上子孫環列左右俾君援引經傳¶
典故叅以當今事宜而訓戒之雖隆寒盛暑不廢前史官鄭陶¶
孫以子壻銘登仕公之墓稱君通朗秀潤詳雅善幹蠱人以為¶
無媿辭科舉&KR0004;行有司以君充賦試不合以親老不復入塲屋¶
專意色養甘㫖之奉必夫婦躬親之或燕飲他&KR0001;遇時新之物¶
未薦於祖未進扵親者則不敢甞子弟守以為法天暦戊辰山¶
長公卒旣祥禫益不出築室菜山之西扁曰肖堂盖山長公自¶
號則堂君示不忘也母氏生君而卒君始生之旦即母之諱辰¶
每至其日必變服號慟如&KR0004;䘮子孫無敢言稱壽者始君旣失¶
&KR0001;恃登仕公之侍人方氏鞠育之及長事之如母奉繼母王氏¶
<pb:KR4d0503_SBCK_036-7b>¶
曲盡孝敬撫諸弟有恩教子有法第三子琛為通政院宣使至¶
順辛未以公事自上京至江浙行省便道省侍君曰父子天性¶
也五年一見面豈不願為旬日之留然簡書有程小子&KR0004;仕不¶
可不戒抵家之日即命遍謁先墓信宿遂行且告之曰能愈加¶
㢘謹以自持則可再見我如今日矣琛去又五年未及再見而¶
君以至元乙亥四月庚申卒扵家得年五十有二臨終以山長¶
公墓石未刻屬諸子緒成之語不及他其又明年丁丑十二月¶
壬辰葬于某郷岑原之清風臺去家五里而近娶同邑湯氏雩¶
都縣尹垓之女有婦徳生與君同&KR0010;後君六年卒合葬焉子男¶
四人長珂蚤卒次玘後君五年卒次即琛别名伯顔由歙縣丞¶
辟行中書省&KR0122;史考滿而遭君之䘮服除乃得調今為承事郎¶
處州路青田縣尹次瑾未仕女二人壻曰湯奎何逵孫男六人¶
<pb:KR4d0503_SBCK_036-8a>¶
女三人曽孫男三人君&KR0001;為詩文有棲閑集一卷其言務去徤¶
羡而甘澹泊不事華藻以諧世好也琛官正七品法當封贈父¶
母如其秩至正九年春得請贈君為承事郎慶元路同知奉化¶
州事君配湯氏為宜人其明年琛用治最受知憲府諉以覈田¶
扵吾婺之屬邑㑹予歸自京師乃奉君妹婿松江府儒學教授¶
練晦孫之狀來謁銘狀稱君材可用世特以切於孝養寕隱不¶
仕故&KR0001;施僅及其家&KR0019;曰是亦為政奚其為為政君盖有得其¶
旨矣惟夫知君之深是以言必以實而不苟過為夸大可謂善¶
叙事者也予何能賛一辭庸備著其語而作銘以系之銘曰¶
士之為善&KR0006;不與名期積乆必發&KR0006;名斯我隨君則有材&KR0006;又¶
有其時&KR0154;賈弗售&KR0006;卒以不施安常處順&KR0006;乗化而歸儲社實¶
多&KR0006;嗣人之貽寵靈&KR0001;加&KR0006;長世光輝樹此碑板&KR0006;昭以刻辭¶
<pb:KR4d0503_SBCK_036-8b>¶
　　贈&KR0025;仕郎浙東道宣慰使司都元帥府都事趙府君墓誌¶
　　銘¶
今天子至正二年肇修¶
祖宗故事肆命有司復用科目&KR0053;天下士扵是趙生由欽首以¶
國子上舎為左榜&KR0474;&KR0260;第一循舊制授七品官因得請于¶
朝贈其父教授府君為&KR0025;仕郎浙東道宣慰使司都元帥府都¶
事&KR0494;予沗備貟學官與由欽有斯父之雅故由欽求為銘以表¶
于墓隧予不得辭府君諱孟賚字仲良姓趙氏其先宋之宗室¶
世為汴人自燕㳟懿王六世至宗正少卿贈金紫光禄大夫子¶
英始不縁属籍而以材自&KR0108;擢宣和某年第甞為台州黄巖縣¶
丞遭靖康之變遂家焉人即其&KR0001;居以為稱曰西橋趙氏宗卿¶
生朝請大夫知南外宗正事伯洙則府君之髙祖也曽大父諱¶
<pb:KR4d0503_SBCK_036-9a>¶
師雍朝議大夫直寳章閣贈容州&KR0026;察使大父諱希聖宣教郎¶
史館校勘贈清逺軍節度使封吉國公父諱與票咸淳七年進¶
士調鄂州州學教授仕皇朝至翰林學士嘉議大夫知制誥同¶
脩國史贈禮部尚書上輕車都尉追封天水郡侯謚攵簡永國¶
閻文康公復實誌其墓母史氏贈某郡夫人府君性醇慤㓜侍¶
文簡公至京師嶷然如成人稍長讀書務&KR0054;覽強記而明其大¶
義不資以為辭章時新製蒙古文字頒行未乆鮮有能通之者¶
府君一見曰此聲音之學耳試習之輙精其藝用薦者授温州¶
路蒙古字學教授非其志也文簡公欲使渉歴扵政事姑遣之¶
官府君拜辭怵&KR0357;不忍遽離左右到官數月忽&KR0002;有動扵中即¶
日觧印綬還侍旁文簡公果属疾府君晝夜奉湯藥無少&KR0520;疾¶
竟不可為遂薨貧無以具䘮事頼　朝廷賜&KR0608;給驛乃克返¶
<pb:KR4d0503_SBCK_036-9b>¶
葬府君平居事母孝母畏雷焚香侍立終日不去&KR0010;時&KR0021;祀以¶
禮治家處置有法盛暑必冠言無諧謔由是子弟未甞敢有惰¶
容䙝語待賔客樂爲之傾盡與人交以誠有持物來售者紿以¶
髙價如數酬之其人深自媿悔後不敢復爲欺鄰家偽爲契劵¶
㩀&KR0001;賃&KR0169;地而有之終弗與校人服其長者紛争不决多求質¶
焉或遺子弟来見必戒飭使敬謹無失皆嚴憚之娶范氏順徳¶
唐山人僉雲南諸路肅政㢘訪司事范公震之女封宜人婦道¶
母儀見稱扵宗黨子男四人長由鑑紹興路儒學録次由銳次¶
即由欽&KR0004;&KR0024;&KR0025;仕郎台州路寕海縣丞秩滿改調汝寧府潁上¶
縣尹次由鑰孫男五人宜浚宜汶宜涿宜洋宜&KR0518;女三人宜淑¶
適同郡吴明逺宜潤宜汜府君甞與宜人徃省范公於鎮江因¶
留居焉重紀至元之二年十二月二十日以疾卒扵寓舎享年¶
<pb:KR4d0503_SBCK_036-10a>¶
六十有四諸&KR0012;以某年某月某日奉柩權厝扵丹徒縣崇徳郷¶
之釡頂山&KR0004;¶
世祖皇帝旣㝎江南有以文簡公名上聞者召至上京奏對稱¶
㫖即以為翰林待制尋陞直學士進侍講學士數陳讜論深契¶
上&KR0168;眷遇益厚特命官其一子府君兄弟三人文簡公之殁也¶
伯兄孟實旣有官序遺澤次當屬府君輙以讓其季弟孟貫服¶
除調漳州路蒙古字學教授亦不赴浮湛里閈二十餘年而終¶
伯兄後累遷朝列大夫廣海鹽課都提舉季弟今以通議大夫¶
祕書卿致仕獨府君仕而弗顯乃以子貴卒享身後之榮由欽¶
方妙年而進用扵時貤恩&KR0001;及未見其止談者率謂此造物乗¶
除理&KR0001;必至其果然耶夫理之在天固不易知觀其善讓而能¶
廉盖有合乎人道之好謙君子之有終者不可使後之人無&KR0274;¶
<pb:KR4d0503_SBCK_036-10b>¶
焉此予&KR0001;以不辭而為之銘也銘曰¶
有豐其積推而弗食有夷其涂郤而弗趍惟天&KR0001;&KR0140;克平其施¶
一本而分旣參以均其委其源有考兹文曰公侯之子孫¶
　　山齋喻君墓誌銘¶
山齋喻君諱髙字仲明其先由杭之富陽徙婺之義烏義烏多¶
䆠族而莫盛扵喻氏宋南渡後六十年間第進士者六人有兄¶
弟自為同年者以特科及世賞入官者十有二人升于學貢于¶
郷于漕者又不預焉君之曽大父諱南強承直郎處州路縉雲¶
縣丞大父諱厚祖未仕而卒父諱夢炎登仕郎本慶元巳未進¶
士朝奉郎賜緋魚袋致仕偘之孫縉雲府君命為大父後與兄¶
綱俱以有官就試于漕闈綱試兩浙不利登仕府君試江東為¶
周禮第一當上春官而不欲先其兄後三&KR0010;綱領郷薦乃與之¶
<pb:KR4d0503_SBCK_036-11a>¶
俱行道病卒綱泣曰吾弟&KR0001;以以不蚤自振者以吾故也今吾¶
弟已矣吾尚忍由科第取禄仕耶遂不復踐塲屋而用&KR0315;&KR0024;官¶
母浦江石氏通判泉州南外大宗正丞範之孫女有子三人長¶
曰京次曰魏早卒君最㓜江南新附母於干戈未㝎之際窖蔵¶
白金千兩京適出君取而用之京歸母語其故京曰兄弟一體¶
也弟之有即兄之有何較焉母因以他&KR0001;蔵白金千二百兩均¶
遺之君請悉歸于京而京復推以與君兄弟交讓者累日京僅¶
取其百兩君亦不敢過取&KR0025;叔祖長林尉死無以歛其家以絲¶
來質錢有金&KR0107;&KR0025;絲中墜地左右匿不以告君適窺見亟白于¶
母而歸于叔祖母彼&KR0004;不知絲中有&KR0001;蔵也君五&KR0010;而&KR0012;依母¶
兄以立母兄相繼殁殯俱在堂而台之巨㓂&KR0060;發于鄰邑家人¶
皆走避君獨徬徨不忍去歛金帛寘兩柩間㓂至舉以&KR0140;之曰¶
<pb:KR4d0503_SBCK_036-11b>¶
吾不吝其&KR0001;有而不愛其死者覬全吾母兄之柩耳㓂哀其情¶
而弗受柩亦頼以完妹病瘖君撫育四甥如已子母有金&KR0107;為¶
甥持去君輙以他金&KR0107;進曰在是矣竟不責其甥亦不以語人¶
妹及其夫死皆為具棺衾而窆焉妻兄李石通判廬州拉君至¶
官下石攝帥事有卒去數日而&KR0018;其母以來當以軍法&KR0025;事卒¶
訴曰母老且病恐不復見誠知擅去當誅得一見死無恨君偶¶
在測泫然流涕曰吾亦有母老矣舎母弗養而逺㳺扵數千里¶
外曽不&KR0002;一卒之孝乎君獨不見韓魏公之事乎石感君言而¶
貸之軍中大恱君亦即日以母老辭歸石莫能留也君為人莊¶
重而坦夷持身處家待人接物務各盡其道蚤年師事東陽樓¶
先生雖老不親學&KR0010;必再迎致而厚禮之閱二十年如一日君¶
旣耄而三子無在者安扵天命處順自適而已性&KR0285;飲而不過¶
<pb:KR4d0503_SBCK_036-12a>¶
其量好奕碁而不以勝&KR0018;為意平居澹然無營而喜談農務&KR0001;¶
居山齋大書聖賢格言于座右&KR0057;愛誦邵堯夫詩間有&KR0001;賦詠¶
直冩其胷中之趣而不雕飾以求工亦不以示人也年八十有¶
四以泰㝎二年正月二十七日卒於家臨終神色不變謂親友¶
曰窮逹禍福自有㝎分語訖而逝以三年十二月二十七日葬¶
于崇徳郷繡湖西距家二十歩而近君&KR0001;自卜也娶湖之徳清¶
李氏觀文殿學士忠愍公&KR0002;水　世孫女先四十八年卒葬洪¶
判塘山再娶同邑賈氏先八年卒與君合葬焉子男三人長祺¶
為堂弟鑑後先三年死次祐為兄京後先四年死次祐賈氏出¶
先十三年死于京師今祔葬君墓旁女一人適童祐知英徳府¶
必大之曽孫亦已卒孫男一人崈本君次男祐之子命為祐後¶
而聘外孫女童氏為之婦曽孫男一人濬女一人君没時崈甫¶
<pb:KR4d0503_SBCK_036-12b>¶
弱冠後二十有五年始克裒其遺事以告于溍而圗其不朽溍¶
生於宋亡之後猶及見昔之故家人物其處而不出者&KR0011;皆以¶
時異事殊而有依隱玩世之心後生小子習而不察謹厚之風¶
日益以衰而君凝然居衆人之中未甞有㳺言戯色&KR0060;敬慕焉¶
今觀崈&KR0001;述庻㡬乎古之卓行君子者始愧向之知君者未深¶
也庸掇其可傳於後者序而銘之銘曰¶
清風喬木繡湖一曲生於此乎歌死於此乎&KR0152;&KR0001;謂伊人其行¶
也獨表以石章有轟其伏&KR0144;刻惟新不知夫草之旣宿¶
　　慈溪黄君墓誌銘¶
慈溪黄君卒于嘉興之寓舎其&KR0012;玠將返柩以葬来諗扵溍曰¶
葬宜有銘敢以爲請徃者屬子銘吾母而子乆未及爲幸牽聮¶
書之溍之曽祖户部公與君之大父宗卿府君同仕宋季夙有¶
<pb:KR4d0503_SBCK_036-13a>¶
雅故而玠又與溍託文字交&KR0105;不得辭君諱正孫字長孺姓黄¶
氏世為明之慈溪縣人曽大父諱一鶚以子貴贈奉議郎大父¶
諱震擢寳祐丙辰進士第歴知撫州提舉江西浙東常平茶鹽¶
其在江西又甞提&KR0039;刑獄終於宗正少卿積階朝奉大夫父諱¶
祖勉䕃&KR0024;將仕郎母林氏君生有羙質雅志恬静年十二而宋¶
亡即絶意於仕進父殁事母盡孝與仲父季父患難相&KR0025;不異¶
貲産逮今雍睦罄已槖嫁&KR0012;妹三人皇慶癸丑出遊西州玠&KR0018;¶
笈以&KR0025;嘉興縣東魏塘之上有義士吴君聞君父子名遣幣馬¶
迎致之君欣然弗拒遂止居焉君履行端粹為學者&KR0001;尊慕雅¶
不喜記誦辭章之習文成無留藁晚自號尚絅翁以見其志云¶
至正乙酉正月七日以疾卒享年八十有一屬纊之夕戒其二¶
子曰吾祖一剖州符三持使節枲麻&KR0081;越之衣菜茹魚鮭之食¶
<pb:KR4d0503_SBCK_036-13b>¶
澹素終身日抄等書今方盛行遺風餘祚彌乆弗墜汝等善繼¶
承之無忝為清白吏子孫言畢而逝玠奉柩東還卜以某月某¶
日葬㝎海縣靈緒郷澤山之西阜&KR0025;先塋也君夫人陳氏諱潤¶
字汝玉同郡奉化人父著宗卿府君同年進士由太學&KR0054;士知¶
台州公年二十出為贅婿居十有七年乃歸夫人扵夫婦之間¶
相成以道執箕帚侍巾&KR0808;無違禮治絲繭縫衣裳無廢事主饋¶
食共&KR0021;祀無曠典而又不憚劬勩致養于姑得其懽心詩書語¶
孟及女誡女則等篇皆能成誦玠方㓜口授以書程督嚴於外¶
傅&KR0057;喜觀易&KR0001;占多驗間作小詩亦有思致甞為二子賦詩&KR0002;¶
干韻有&KR0028;於倫紀可禆於治化學士大夫咸稱誦之君居魏塘¶
之眀年玠即奉夫人來就養以泰㝎丁卯十二月十日卒年六¶
十有三天暦戊辰九月某日歸葬奉化州剡源之三石子男二¶
<pb:KR4d0503_SBCK_036-14a>¶
人長即玠次瑋女一人適戴㓜儒故婺州路儒學教授帥&KR0004;先¶
生之子也孫男二人曽紹文女一人曽孫男一俊民惟宗卿府¶
君以直道爲時名臣而其學一本於躬行&KR0001;著書不爲空言以¶
相髙公親傳家學不自表襮而教其子玠克有成立遂以文名¶
於一時世頋罕有能知君者銘不可以無作也銘曰¶
汲黯之直侃侃宗卿義方之訓聞孫是承戰兢自持以孝謹稱¶
如萬石君不言躬行學以爲已　不近名逮爾嗣人復用文鳴¶
發潜闡幽式鴻其聲惟石可乆薦以兹銘¶
　　臨川李君墓誌銘¶
君姓李氏諱宗慶字可善其先自昇徙撫之南城後析其地置¶
金谿縣故又爲金谿人曽祖昇祖彦誠父公縉母王氏而君章¶
氏出也君㓜&KR0012;&KR0025;兄漕貢進士䕫子撫而教之稍長能以勤儉¶
<pb:KR4d0503_SBCK_036-14b>¶
持其家待人咸有恩意時江南新附徭役無㝎法君周旋委曲¶
悉得其宜人莫不善其逹扵世故然性本䟽直無鈎&KR0068;脂&KR0330;之¶
態見阿媚取容者深惡焉聞者莫敢愠有不&KR0003;者亦弗顧也間¶
甞卜居先塋之旁晚復歸治故廬而居之雖迫闤闠而有林壑¶
之趣暇日&KR0025;容園池間課家僮以樹藝畜牧暮還呼子&KR0002;孫聚¶
語酒酣岸幘浩歌以自適君旣老以家事付其子而諸孫亦頗¶
出頭角能以文學自見方將泊焉以休而遽以疾不起至元三¶
年十有一月甲子也享年七十有七眀年二月壬寅葬永和郷¶
之烏石崗娶余氏先十有五年卒合葬焉子男二人長日起蚤¶
世次日隆孫男二人敍敏而敏以君治命為日起後曽孫男二¶
人同冏女三人予友危君素與君同里閈而有通家之好敍又¶
受學於危君而辱交於予奉其父命以危君&KR0001;述來謁銘按舊¶
<pb:KR4d0503_SBCK_036-15a>¶
<pb:KR4d0503_SBCK_036-16a>¶
<pb:KR4d0503_SBCK_036-17a>¶
<pb:KR4d0503_SBCK_036-18a>¶
<pb:KR4d0503_SBCK_036-19a>¶
<pb:KR4d0503_SBCK_036-20a>¶
<pb:KR4d0503_SBCK_036-21a>¶
<pb:KR4d0503_SBCK_036-22a>¶
<pb:KR4d0503_SBCK_036-23a>¶
祖也髙祖諱祖尹贈承議郎曽祖諱士龍淳祐辛丑右科進士¶
以閣職歴知復賔㢘雷四州積階武節郎其行治有吏部侍郎¶
馮公夣得&KR0001;爲墓誌祖諱逢辰考諱&KR0132;老並國子免觧進士君¶
以&KR0025;子爲之後本生父頥老亦國子免觧進士考吾母弟也君¶
少敦朴不務矯飾稍長受學于名師制行益粹夷事親盡孝待¶
族姻里黨有恩平居足跡不履官府雖門户事一無&KR0001;謁而於¶
將迎之禮惟謹與物接不爲操切險刻恂恂寡言未始以聲色¶
加人樵児牧竪或犯之終不與校州里之人咸稱其長者元貞¶
大徳間用薦者&KR0024;儒學官累遷處之石門洞書院山長俱以本¶
生母老不赴母旣殁裵&KR0966;故山絶意仕進木老花殘不復計偕¶
惟知保其先廬而訓子孫扁&KR0001;居曰肯堂以見其志至順三年¶
十二月丙辰以疾卒享年六十有四娶王氏先七年卒子男三¶
<pb:KR4d0503_SBCK_036-23b>¶
人長觀次咸次興善蚤卒女三人適樓光大李巽亨吴文耀孫¶
男五人永文永慈永大永泰永㳟女九人觀等卜以四年十一¶
月某日奉柩葬明義郷雷州使君墓西北十里青山之原遵治¶
命也予與君家故為世姻咸又予妹壻属為之銘不得辭&KR0004;文¶
林君筮仕尉鄞端明殿學士薛公叔似實任簿領其殁于浙漕¶
父船官公已躋法&KR0025;哀而銘其墓以長者稱焉馮公亦稱雷州¶
長者木必有本水必有源由君之著稱於人者徵之家世之懿¶
有自來哉序而銘諸匪予之私言也銘曰¶
古之長者猗萬石君名在史氏以孝謹聞惟君自持履冰臨谷¶
一郷之評史&KR0001;不録展也厚徳有本有源千載&KR0001;悲&KR0185;尾青雲¶
薦兹銘詩表厥封樹曰惟長者劉君之墓¶
　　明善書院山長姜公墓誌銘¶
<pb:KR4d0503_SBCK_036-24a>¶
<pb:KR4d0503_SBCK_036-25a>¶
<pb:KR4d0503_SBCK_036-26a>¶
<pb:KR4d0503_SBCK_036-27a>¶
<pb:KR4d0503_SBCK_036-28a>¶
鼎尚書陳公存數薦其材皆不報入　皇朝遯迹弗仕自台¶
徙杭又徙鄞至君遂徙昌國其徙昌國也知州李侯某實迎致¶
而㑭五子師事之昌國固雲海島嶼之&KR0057;夐絶者也君不以&KR0001;¶
居&KR0001;養易其素扁讀書之室曰敬齋以自厲焉君卒以至順三¶
年十二月乙丑享年七十有一葬以元統二年二月某日墓在¶
縣東隅郎家奥&KR0031;䯰峯之南娶唐氏子男四長即天禧次天祐¶
次天&KR0073;早世次天祺女二適陶昱應貟孫男二女四銘曰¶
姜氏之先維師尚父煌煌家諜逺有系序于嗟乎君爲位則卑¶
百世之祀匪君之私君雖不逮君多孫子有隕自天將復其始¶
爰建碑號曰齊之姜表兹海隅式告勿忘¶
<pb:KR4d0503_SBCK_036-28b>¶
¶
金華黄先生文集卷第三十六¶
<pb:KR4d0503_SBCK_036-29a>¶
