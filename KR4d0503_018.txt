# -*- mode: mandoku-view; -*-
#+TITLE: 金華黃先生文集
#+DATE: 2015-09-11 16:25:25.949137
#+PROPERTY: ID KR4d0503
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB04n0531-018金蕐黃先生文集-卷第十八.
<pb:KR4d0503_SBCK_018-1a>¶
金華黄先生文集卷苐十八　續藁十五¶
　序　臨川危素編次　番昜劉耳校正¶
　　送任時仲逰金𨹧序¶
新安任時仲與予别十年而相見錢唐言將逰于金𨹧願有聞¶
以自壯時仲之逰道亦已廣矣予何能為之軒輊乎雖然不可¶
無以告也盖吸風飲露乘雲氣御飛龍者莊周之𫠦謂逰左雨¶
師右雷公經營四荒周流六漠者屈平之𫠦謂逰是皆其寓言¶
云耳可姑寘而勿論有如司馬遷之南逰江淮上㑹稽探禹穴¶
闚九疑浮扵沅湘北渉汶泗講業齊魯之都觀孔子之遺風郷¶
射鄒嶧戹困鄱薛彭城過梁楚以歸其閱山川之形勝而考廢¶
興之陳迹有以見徃昔君臣盛衰得失之由渉聖賢之故里而¶
博習扵稽古禮文之事有以見君子之澤彌乆不衰而其舊俗¶
<pb:KR4d0503_SBCK_018-1b>¶
猶有存者即𫠦見以證𫠦聞而譔定成一家之言千載而下可¶
徴不誣夫其為逰非徒以極視聴之娱而已也金𨹧古帝王州¶
六朝以来其事雖淺陋無足言苟能因耳目之𫠦及参之前史¶
而有𫠦論著則兹逰豈徒然㦲若夫出逰而歸既歸而復出卒¶
以逰&KR0003;顯名諸侯如蘇秦張儀者固無𫠦用扵今天下一家之¶
日然大江以南金𨹧為㑹府　朝廷重臣緫憲度扵外者實涖¶
治其䖏而持風紀以使于十道者咸禀命焉尊官大人冠盖相¶
望或者以一言遇合蒙被薦籍與英俊並逰而無周南之留滯¶
則其飛騰變化坐𦤺顯名又非予之𫠦能測矣¶
　　送鄒生歸臨江序¶
臨江鄒生少執業于郷先生而能窺其端緒及来錢唐遇士之¶
有文學者必與之㳺時出微辭碎義以相叩擊而博極其趣其¶
<pb:KR4d0503_SBCK_018-2a>¶
泝江而西歸也咸相率賦詩贈其行而予為之序予&KR0026;古之君¶
子有弗仕無弗學後世自中人以下非志于仕弗學也其學焉¶
者直以為于禄之資而巳夫干禄固非𫠦以為學而亦有道焉¶
孔子之語子張者是也盖聖人未甞絶人之干禄又惡不由其¶
道是故聞與見欲其多疑與殆欲其闕言與行欲其慎能是三¶
者則雖不言禄而禄在其中矣今之學者羣居終日稽經諏史¶
不患𫠦識前言之不多患夫捜竒摘隠苟為難問未能自信耳¶
不患𫠦識徃行之不多患夫&KR1272;髙厲空不習其事未能自安耳¶
然且言之而不以為怍行之而不以為歉以是干禄猶非其道¶
况欲希賢希聖乎吾子旣有𫠦受扵其師又遑遑焉取友扵四¶
方聞見非不多也誠能即其耳目之𫠦及真知而實踐之盈科¶
而進成章而逹雖入於聖賢之域可也奚止可以干禄哉苟以¶
<pb:KR4d0503_SBCK_018-2b>¶
予言為然則歸而求之有餘師矣若徒望予以曼辭詭辯為希¶
世取寵之助予不惟不敢亦不暇姑述其鄙陋以代序引庸俟¶
吾子之覧擇焉¶
　　送周眀府詩序¶
古之作史者必為循吏立傳漢西亰二百年間傳𫠦書厪六人¶
盖才難自古而然尤難得者循吏也¶
皇元統一函夏吾烏傷領扵職方逾七十年溍生乎其時而獲¶
事其大夫之賢者固多求可儗扵古循吏者清江周侯殆其人¶
乎先是為政者務以平易近民㦯奉贄納謁以自通皆弗之拒¶
習為故常人不訝也侯至一切峻却之是可謂之㢘矣而世未¶
甞乏㢘吏也異時屢建局以覈田糧而隠匿飛併之弊有未盡¶
革侯始令民得自實且躬任其鉤考之勞一無𫠦憚朞月而簿¶
<pb:KR4d0503_SBCK_018-3a>¶
書井井有條愚民無知喜争豪猾之徒誘使相告訐而隂持其¶
予奪之柄以為利事未竟家已破而猶弗悟侯遇其有𫠦赴愬¶
悉委曲譬暁調護而遣之去&KR0018;其不直者悉皆慙伏悔罪詘者¶
以信部使者郡長吏&KR0070;諉以鄰境之疑獄及累&KR0010;不决之訟侯¶
折以片言人莫不服其眀&KR0098;官府旣以無事用其餘力大治土¶
木營尉&KR0492;葺儒黌剏常平義倉而分貯公&KR0059;之穀以實其中完¶
舊益新百廢具舉是可謂之能矣而世未甞乏能吏也惟夫𫠦¶
居民冨𫠦去見思至扵生為立祠樹碑廪&KR0338;庻㡬循吏之遺風¶
乃絶無而僅有者也而况漢之循吏皆郡&KR0038;二千石今也以百¶
里之邑而得一循吏焉不愈難㦲侯書滿解印綬行有日吾黨¶
之士各賦詩以道其戀慕之&KR0059;俾溍序于篇首侯初由湖北海¶
南憲&KR0122;入湖南廣西帥幕以招兩江叛蠻有功超擢宣閫都司¶
<pb:KR4d0503_SBCK_018-3b>¶
歴江東兩𠟵郡元僚績用甚著其来烏傷治治行為諸邑最憲¶
府方交章列薦于中朝行嚮用矣&KR0186;因序詩而附見侯行事之¶
大略俟它日傳循吏者采擇焉¶
　　送胡季城序¶
東陽胡先生徃来亰師三十年通籍于　朝再居史舘悉以家¶
政𢌿其二子一無𫠦問二子亦能承先生之志厚自植立&KR0010;時¶
遣問寒温𫠦進貲用服食之須相屬不絶先生以是安之忘其¶
身之客也嗣子瑜方侍慈親且力持門户事恒以不得奉晨昏¶
於萬里為歉先生以書来謂已得請以太常博士𦤺其事品在¶
苐七用著令得貤恩于父母將歸而展燎於先塋瑜聞之即日¶
籯糧就道徃迎候焉昔者陸賈以千金分其五子各二百金令¶
為生産約以過之則給人馬酒食極飲十日而更一&KR0010;中率再¶
<pb:KR4d0503_SBCK_018-4a>¶
過毋乆溷汝䟽廣受以䆠成名立行足止之計歸老故郷日令¶
其家設酒食請族人故舊賔客相與娯樂子孫㡬及君時頗立¶
産業基阯而廣以為自有舊田廬予甞評先生之曠逹似陸生¶
㢘退似䟽傅若夫有田廬而令子孫勤力其中以供衣食則不¶
止扵人二百金父子相随出𨵿而歸賣金供具與郷黨宗族同¶
饗上賜則不止扵&KR0010;中再過其子與䟽傅固無大異視陸生¶
殆將過之然&KR0060;&KR0026;陸生始事髙帝後去官家好畤至文帝時乃¶
復起未必能常乘安車駟馬從歌舞鼔琴瑟數擊鮮以為樂也¶
&KR0038;家承平滋乆垂意稽古禮文之事招徕𦒿俊以備咨詢先生¶
年未及謝而自請納禄安知不有知陳丞相之言陸生而復起¶
先生於家者先生雖欲以䟽傅自䖏得乎予以衰謝之餘&KR0071;罹¶
憂患結廬先墓待終天年無從簉跡扵郷黨故舊履屐之末試¶
<pb:KR4d0503_SBCK_018-4b>¶
以予言諗扵先生何如瑜曰諾則次第其語於行卷之首以爲¶
序¶
　　&KR0525;山愁吟後序¶
古之爲詩者未始以辭之工拙驗夫人之窮逹以窮逹言詩自¶
昌&KR0058;韓子廬𨹧歐陽子始昌&KR0058;盖曰窮苦之言易好廬𨹧亦曰¶
非詩能窮人殆窮而後工耳自夫爲是言也好事者或又矯之¶
以詩能逹人之&KR0003;此豈近扵理也㦲匪風下泉誠窮矣鳬鷖既¶
醉未或有不工者&KR0060;意昌&KR0058;廬𨹧持指夫秦漢以来幽人狷士¶
悲呼憤慨之辭以爲言而未暇深論乎古之爲詩也臨川艾君¶
當宋之季&KR0018;其𫠦有一不售扵世凡𫠦撰著率散落而詩獨傳¶
其亦𫠦謂窮而工者耶感城郭之非是嘆江濤之眇然悃欵惻¶
怚一出畎畒之𠂻雖流離顛越而不悔是耿耿者固非詩之𫠦¶
<pb:KR4d0503_SBCK_018-5a>¶
能窮逹而其詩亦不俟窮而後工也夫豈非適扵先民性情之¶
正者乎溍生也後不及望君之風采幸辱與君諸孫廷暉㳺而¶
獲聆君之詩愛其辭之工而閔其窮且老以死也庸敢顯誦𫠦¶
聞以發其歸趣云¶
　　順齋文集序¶
故贈秘書少&KR0101;順齋蒲公旣殁仲子御史君機裒輯遺文曰間¶
居叢藁者為二十有六卷以授溍俾序之孟子曰頌其詩讀其¶
書不知其人可乎是以論其世也按公行狀公生而岐嶷丱&KR0010;¶
就學強記過人未成童已通經大義弱冠文聲籍甚諸老多折¶
行軰與之交逮乎立年復以濂洛諸儒之&KR0003;倡扵漢中而漢中¶
之士知有道徳性命之學盖公之求端用力務自博以入約由¶
體以逹用眞知實踐不事矯飾而於名物度數下至隂陽醫藥¶
<pb:KR4d0503_SBCK_018-5b>¶
無不究其精微教人具有師法大柢以行檢為先而窮經則使¶
之存心静定而𠫵透扵言語文字之外郡縣長吏或有𫠦取正¶
亦必引以當道而使之行其𫠦無事臨(終却藥/弗御飲/酒賦詩夷然而逝/由是觀之則公之為人可知也粤自)¶
&KR0038;家統壹宇内治化休明士俗醇羙一時鴻生碩儒為文皆雄¶
深渾厚而無靡麗之習承平滋乆流風未墜皇慶延祐間公入¶
通朝籍以性理之學施扵臺閣之文而其文益以粹譬如良金¶
羙玉不俟鍜錬琱&KR0355;而光輝發越自有不可掩者矣時¶
上新即位方嚮用儒術設科目以網羅四方之賢俊而御史君¶
以公在班列之日䇿名於昕陛士大夫尤以為榮論其丗則太¶
平極盛之際也溍浮沉州縣白首登畿忝以非才承乏胄&KR0101;實¶
公去官十有五年之後無&KR0025;接聞緒論兹幸獲以疵賤之氏名¶
自附扵公是用忘其衰朽荒落而序其梗槩如右後之覧者論¶
<pb:KR4d0503_SBCK_018-6a>¶
其世而知其人則於公之文思過半矣公諱道源字得之系出¶
漢蒲將軍至晋安西大將軍遂避亂入蜀而宋資政殿學士贈¶
太師楚&KR0038;公宗孟居眉之青神公之考皇贈禮部郎中諱(政/午)又¶
以&KR0038;&KR0004;徙興元公甞為郡學正終更因不復出晚以遺逸徴詣¶
亰師編摩史舘供奉詞林尋以博士教&KR0038;子居&KR0010;餘&KR0186;自引去¶
詔起公提舉陕西儒學訖不就後用御史君貴以有今贈其年¶
夀卒葬與言行之詳壙有誌神道有碑兹不贅述焉¶
　　𦤺用齋詩集序¶
始予舉進士至亰師辱㳺伯温父子間時尊公以次對居集賢¶
伯温日侍左右予不乆亦調&KR0024;而去未暇以文字相叩擊也後¶
二十又五年伯温在翰苑予適備貟學官休沭相過因出𫠦為¶
詩曰𦤺用齋藁者若干卷&KR0004;第見其筆𫝑翩翩東西馳騁莫不¶
<pb:KR4d0503_SBCK_018-6b>¶
如意之𫠦欲岀而無艱辛齟齬之態玩味之乆乃見其摹冩之¶
工人情物理難状之景歴歴如&KR0204;諸掌言皆有實而非徒作也¶
盖伯温之少也渉江逾淮泝大河而上徘徊齊魯燕趙之郊以¶
逹于¶
天子之都博習乎朝廷之故事臺閣之舊儀而周覧乎古昔君¶
臣廢興之遺蹟有以資其見聞蒙被樂育而翶翔乎英俊之林¶
有以飬其性情逮其強而仕也隨牒逺方﨑嶇嶺海萬里之外¶
長風怒濤魚龍變化巖竒穴怪殊言異服宏大卓絶&KR0347;詭之觀¶
又有以開廓其心目今方載筆属車之後度居庸陟龍門息駕¶
灤水之陽入則與聞　&KR0038;家之命令岀則覩夫山谿之固士馬¶
之䧺志愈充而氣愈夷凡形扵言者無非身之𫠦履境與神㑹¶
而託扵詠歌以發其胸中之趣是故不待巧為刻飾而文采自¶
<pb:KR4d0503_SBCK_018-7a>¶
然可觀彼屑屑焉掇拾扵零編碎簡之中而張為虚辭者未易¶
以語此也伯温徴予序卷首&KR0186;以𫠦知序之如此云¶
　　雲蓬集序¶
延祐庚申秋予忝預校文郷闈得一人焉曰髙君&KR0750;雖甚有味¶
其言然&KR0060;意&KR0163;屋之士苟&KR0018;其才而馳騁扵筆墨畦逕之間者¶
可企而及也後三年識君扵錢唐觀其氣䫉充然聴其言磊落¶
正大始知君誠佳士非特一日之長傑出扵儕軰而巳自是聲¶
迹不相聞倐二十年君不逺千里槖其歌詩雜著曰雲蓬集者¶
若干卷以示予盖君退自春官不復踐塲屋平生故習刋落殆¶
盡其為文也和易而不迫髙不強同乎古卑不苟合乎今譬如¶
大山長林象犀翬翟玉石恠珍之産雜集其中皆伏而不耀藴¶
積之厚殊未易量予扵是又媿向之知君者不深也予聞昔人¶
<pb:KR4d0503_SBCK_018-7b>¶
論文有朝廷臺閣山林草野之分𫠦䖏不同則𫠦施亦異夫二¶
者豈有優劣哉今四方學者苐見尊官顯人摛章繢句婉羙豐¶
縟遂悉意慕效之故形扵言者𩔖多有其文而無其實君旣髙¶
蹈物表不蘄當世之譽凡有託以見其志者非身之𫠦歴則耳¶
目之𫠦接未甞侈大其&KR0003;而求以為竒君之扵文可謂有其實¶
者也頋予方牽扵禄食操觚挈牘岀應時須掇拾陳腐日不暇¶
給徴其實則無有與君相去固巳逺矣尚安能為之品評以序¶
作者之意乎題辭篇端姑識予媿云爾¶
　霽峯文集序¶
宇宙間清靈秀㳤之氣未有積而不發天不能閟蔵而以𢌿於¶
人人不能閟蔵而復岀以為文遭時遇主詠歌帝載黼黻王度¶
則如五緯麗天下燭萬物有目者孰不仰其餘光退而託扵空¶
<pb:KR4d0503_SBCK_018-8a>¶
言以俟来哲則如珠&KR0162;璧委而輝山媚川終不可掩盖有得於¶
天者不必皆有合於人顯晦雖係乎時天之𫠦不能閟蔵者人¶
亦不能閟蔵之也此理之𫠦必至夫何疑焉寧海為縣在東南¶
斗絶䖏其地多連山穹林而大海距其前清靈秀㳤之𫠦聚至¶
是而止瑰瑋之士隨𫠦受之豐嗇發而為文㦯蕳雅而峻潔或¶
博贍而弘麗徃徃各名其家霽峯李先生則並㳺乎英俊之林¶
而以才自奮扵其間者也先生年甫弱冠&KR0025;流寓之士試藝&KR0519;¶
闈籝糧笥書而来者以萬計先生微見𫠦長&KR0186;為其苐一暨登¶
名扵天府筮仕於邉郡則&KR0038;歩已蹙運去祚移杖䇿東還屏迹¶
海上簟瓢晏如垂將兩紀逹官貴人有知先生者強起而𦤺之¶
亰師先生因作大都賦以進一時舘閣諸公咸共歎賞交薦于¶
上擢教授杭學而其賦遂為人𫠦傳誦先生後由杭學遷教授¶
<pb:KR4d0503_SBCK_018-8b>¶
臨江尋以黄巖州判官𦤺其事竟不及以崇論谹議施扵大撰¶
著由是學士大夫靡得而稱焉然先生甞上書　闕下懇懇數¶
千言𫠦陳六事皆有関扵政理格不行而其藁具存它歌詩古¶
文下至近世駢儷之語筆𫝑横放如懸河注水愈出而不竭與¶
夫屑屑然刻雕藻飾以求工扵片言&KR0215;字者固自不洠也延祐¶
&KR0004;　朝廷設科取士溍以非材叨預薦書先生實預秉文衡後¶
十有五年而先生以髙夀終又十有五年溍亦以年逾六十上¶
謝事之請歸休于田里先生之季子㮚始裒輯遺文詮次為二¶
十卷俾溍序之豈非顯晦有時天𫠦不能閟蔵者人亦莫得而¶
閟蔵也哉昔楊子雲以奏賦受知當時為郎給事黄門而子雲¶
之意本欲以文章成名扵後世太玄法言𫠦由作也子雲歿旣¶
乆法言乃行玄猶不顯學者苟徒誦先生之賦而挹其膏馥以¶
<pb:KR4d0503_SBCK_018-9a>¶
為希世資身之助何以異扵向之知子雲者乎必也即其秘蔵¶
於昔而顯於今者盡大觀而無憾則先生之為言可得而知矣¶
先生諱洧孫字甫山世系年夀卒葬溍旣誌于墓上兹不復云¶
　　呉正傳文集序¶
溍&KR0060;聞昔人之論文率謂文主於氣氣命扵志志立於學者也¶
盖三代而下騷人墨客以才驅氣駕而為文驕氣盈則其言必¶
肆而失於誕吝氣歉則其言必苟而流於謟譬如一元之運百¶
物生焉觀其榮耀銷落而氣之屈伸可知也惟夫學足以輔其¶
志志足以御其氣者氣和而聲和故其形於言也粹然一出於¶
正兹其𫠦以信於今而貽於後歟若吾亡友呉正傳氏可謂有¶
志之士矣正傳自羇丱知學即善記覧工辭章才思涌溢亹亹¶
不巳時出為歌詩尤清俊麗逸人多誦稱之弱冠因閱西山真¶
<pb:KR4d0503_SBCK_018-9b>¶
氏遺書乃幡然有志於為巳之學刮摩淬礪日長月益訖為醇¶
儒&KR0004;𬗋陽朱子之門人髙弟曰勉齋黄氏自黄氏四傳白北山¶
何氏魯齋王氏仁山金氏白雲許氏皆婺人正傳金氏里中子¶
不及受業其門而耳濡目染其微辭奥義於遺編之中間以質¶
於許氏而悉究其旨趣是以近世言理學者婺為最盛然自何¶
氏以来並髙蹈逺引遺榮弗居正傳生今　聖時值文運之聿¶
興始以才自奮浮沉常調㡬二十年𫠦至能使政平訟理民安¶
其業取知上官用薦者通朝籍同志之士方相與慶幸&KR0038;人有¶
𫠦矜式俄以憂去尋移疾上休𦤺之請遂不起惜夫𫠦試者小¶
不得盡展其志之𫠦欲為可以信今而貽後者獨其文而已正¶
傳旣以道自任晚益䆳於文剖析之精援据之博論議之公視¶
古人可無媿其𫠦推眀者無非𬗋陽朱子之學其好已之道勝¶
<pb:KR4d0503_SBCK_018-10a>¶
則昌&KR0058;韓子之志也正傳冢子深前卒仲子沉裒其詩文彚次¶
成若干卷以授溍曰先人𫠦與㳺相知之深而居相近者多已¶
凋謝而執事與東陽張君獨存先人之葬張君已掲表于墓道¶
惟是家集冝有序以傳非執事將誰屬溍不敢以不敏辭謹考¶
論其師友源流之懿使覧者知正傳之文非徒以才驅而氣駕¶
其夙知而莫成由其有志以基之而又能成之以學也正傳諱¶
師道延祐辛酉進士調髙郵丞歴寜&KR0038;録事遷建徳尹入教&KR0038;¶
子由助教為博士以奉議大夫中書禮部郎中𦤺其事　制下¶
正傳巳卒它𫠦著有某書若干卷某書若干卷不在集中¶
　　唐子華詩集序¶
荀卿子曰藝之至者不兩能言人之學力有限術業貴乎專攻¶
也若夫天機之精而造乎自得之妙者其應也無方其用也不¶
<pb:KR4d0503_SBCK_018-10b>¶
窮如泉之有源不擇地而皆可出豈一藝𫠦得而名歟且聲之¶
與色二物也人知詩之非色𦘕之非聲而不知造乎自得之妙¶
者有詩中之𦘕焉有𦘕中之詩焉聲色不能拘也非天機之精¶
而㡬於道者孰能與於此乎子華弱冠時以善𦘕際遇先朝¶
甞登于乙覧而列于東壁圗書之府矣散落人間者好事之家¶
莫不&KR0670;蔵用為珍玩其馳名四方巳三十年固未始規規然若¶
窮閻下士琱章刻句蘄以詩顓門名家而為詩之工如此盖其¶
詩即𦘕𦘕即詩同一自得之妙也荀卿子𫠦謂不兩能者特&KR0204;¶
夫藝而言之耳詎為知道者發哉是故庖丁之技與飬生之道¶
同不知者苐見其能庖而已誠使易其事而為之則老聃列禦¶
冦之徒矣&KR0060;恐時人有愛子華之𦘕而未知愛其詩者是用表¶
而出之以為序云¶
<pb:KR4d0503_SBCK_018-11a>¶
　　夏生文藁序¶
予筮仕寧海之&KR0010;屬當大比凡充賦者八十有五人惟夏君洪¶
参年最少其年之最髙者曰陳先生大有先生宋咸淳乙丑進¶
士入　&KR0038;朝甞以將仕佐郎教授䖏州春秋七十有四矣予止¶
先生毋行先生不聴遂上其名于郡府俄有專使持省撽起先¶
生為考官先生又不就卒就試有司已而與夏君俱不合先生¶
旣歸老越溪上夏君亦棄舉子業而肆其力扵古文盖與予别¶
十有六年乃相見錢唐示予以𫠦為文一編曰邯鄲歩者予為¶
之展玩不巳向令以區區之得失少累其志能使才隨年長若¶
是否乎夏君一出不售&KR0186;逺引而去視先生誠若太早計然較¶
之摧折困踣於&KR0163;屋老死而不悔者孰得孰失有不待辨也故¶
予扵夏君之文不屑屑焉鉤摭其片言&KR0215;字為之品評而獨論¶
<pb:KR4d0503_SBCK_018-11b>¶
次其平生之大槩如此它日夏君年益邁志益堅文當益醇覧¶
者尚因予言而有考焉¶
　方彦登詩後序¶
彦登少好𦘕以善𦘕名江湖間已乆俄棄去而歸治舉子業下¶
筆亹亹文采論議有過人者試有司一不合&KR0186;復棄去不入塲¶
屋杜門讀書習為古文辭然未及有大撰著間出為歌詩皆清¶
俊可喜今𫠦存者厪百餘篇盖彦登死時年三十有四故其可¶
見者若此而巳使假之以年将併棄之而進扵聖賢之學矣豈¶
&KR0205;止於是耶古者民之師帥必歛其英髦而長育之道徳眀秀¶
可為公卿者胥此焉出中材之下亦不大失為善士詩𫠦謂肆¶
成人有徳小子有造是也今也長育之者旣非有其實幸有不¶
待上之教誨而思自㧞於流俗庻㡬有志之士矣又夭閼之如¶
<pb:KR4d0503_SBCK_018-12a>¶
此豈非天哉故予不敢以彦登𫠦已至者為可恃而不朽獨憫¶
其志之有進無退未知𫠦終極而死也嗚呼悲夫彦登之詩有¶
郷先生江山縣尹𦤺仕徐君𫠦為序評品已詳姑識其&KR0010;月于¶
卷左以抒予哀云爾¶
　　彭克紹詩序¶
鄱陽彭克紹来亰師示予以其詩曰學餘藁(者/若)干卷予愛其出¶
新意而不傷扵巧未始規規然求古人之形似而不失其為髙¶
為之展玩數四叩其家世則故四川制置副使忠烈公其祖也¶
予&KR0060;觀宋之季年&KR0416;圉雖日蹙而文武材智之士足任方面之¶
重者未為乏人公又傑出其間而能以竒偉非常之功自奮者¶
也謀人之&KR0038;者視此為何時而使全軀保妻子之臣得以媒孽¶
其短一斥而不復廢興存亡固皆天運抑有人事焉凡公巳試¶
<pb:KR4d0503_SBCK_018-12b>¶
之效著於簡𠕋蔵之史官者世旣莫得而見其平生𫠦藴未克¶
究扵設施者史亦莫得而詳也而克紹以異代事頗諱言之盖¶
自　&KR0038;家臣一四海弛武不用朝野多暇文治日興爲士者惟¶
知涵煦徳澤而相與詠歌太平之盛欲訪百年之遺事而故老¶
盡矣頋予與克紹生今無事之時飽食終日而得以文字相娯¶
樂豈非幸歟克紹之詩有吴仲退先生𫠦爲序稱之曰竒材而¶
又勉之曰未可以是爲足其望克紹厚矣兹不復云¶
　　山中集序¶
山中集者東陽胡君師古自名其𫠦爲詩也師古夙有文聲而¶
雅不欲以俗學累其志藴蓄之素壹發扵詩崇巖䆳壑風月浩¶
然父兄子弟自爲倡荅石樹蟲魚水泉花藥無一不在題品中¶
山林間物色&KR3890;拾殆盡矣異時有司甞以月泉山長起師古於¶
<pb:KR4d0503_SBCK_018-13a>¶
家居亡何&KR0186;棄去歸隠故廬杜門不復出時人雖罕與之接得¶
其片辭&KR0215;字未有不為之擊莭也自予以斗升之禄奔走四方¶
與師古别踰二十年今乃獲覩是集其雜擬諸作思𦤺髙絶歩¶
驟深穏它小篇短章亦蕳逺而有味視古人皆可無歉頋予方¶
隨俗浮湛強出其蕪陋以&KR0063;時人之須不能無違繩墨舎規矩¶
而狥其𫠦欲廻睨師古夐焉獨立萬物之表不知相去尚隔㡬¶
塵師古不鄙辱謂予盍寘一言扵卷末予弗譲而為之書者盖¶
以志予媿非敢以為能發明作者之意也凡古今為詩之源流¶
不專繫于師古者昔人巳備論之矣兹不復云¶
　學圃詩序¶
翰林主人伯温甫世居張掖而其别業在長安城東有堂曰飬¶
正之堂堂之左有齋曰仁齋右有齋曰學齋學齋之外有圃直¶
<pb:KR4d0503_SBCK_018-13b>¶
其西北曰學圃雜植&KR0188;果花木其中而引九龍池之水環屋東¶
西分注于蓮池以漑其圃九龍即興慶池也又扵其旁作懐古¶
之臺濯纓之亭四方賔客来過必欵而休焉大篇短章更唱迭¶
和因㑹稡成卷而俾予序之或曰昔樊遲請學為圃孔子旣婉¶
其辭以拒之復峻其辭以斥之伯温甫何慕乎予曰不然樊遲¶
𫠦謂學圃志在圃也伯温甫𫠦謂學圃志在學也古者自&KR0038;而¶
郷自郷而家莫不有學出入起居目觸心接亦無一事一物而¶
非學園圃者𫠦以毓草木也觀天地生物之心周流而不窮則¶
可以驗吾心之仁無一息之間㫁因雨露之沾濡則思有以培¶
本而逹支因風霜之揺落則思有以歛&KR0160;而就實至扵蕪&KR0126;之¶
不可不去則克治之功自有不容扵鹵莽滅裂矣又以其榮耀¶
消隕而推求夫盛衰之故則有以䖏屈伸進退之際而不惑矣¶
<pb:KR4d0503_SBCK_018-14a>¶
而况水花庭草皆先賢格言精義之𫠦存又豈徒可以供宴娭¶
而已乎伯温甫即其齋以蔵焉脩焉𫠦以飬其内性理之學也¶
即其圃以息焉㳺焉𫠦以飬其外物理之學也是固有不可偏¶
廢者矣傳𫠦謂人情為田禮耕義種而學以耨之者盖以農喻¶
學此則以圃喻學也庸因或者之疑而釋之以為學圃詩序¶
　　群玉集序¶
蕭侯存道世為將家而&KR0013;服儒術鉅公顯人四方知名之士咸¶
喜與之交遺以詩凡三百餘首侯懼乆或散軼乃裒稡成編號¶
群玉集俾溍序之崧髙之卒章曰吉甫作誦其詩孔碩其風肆¶
好以贈申伯烝民之卒章曰吉甫作誦穆如清風仲山甫永懐¶
以慰其心吉甫為申伯仲山甫兩人作是詩而序詩者皆以為¶
羙宣王何歟盖兩人雖賢有徳非宣王莫能任使而褒賞焉&KR0026;¶
<pb:KR4d0503_SBCK_018-14b>¶
其職業之脩文物之備而周室之復興天下之平定可知也&KR0060;¶
意兩人之可稱道者非獨吉甫能知而言之諸公大夫至扵&KR0038;¶
人無不能知之能言之&KR0038;史采其𨵿扵王政之大者播于樂章¶
謂之大雅是故學者得因其文繹其義世守之以爲經而史𫠦¶
不能盡録者今皆無𫠦於考矣侯以文武材受知¶
天子將使指樹軍功拊叛民殄狂冦事皆偉甚錫予之優悉出¶
異數其赫然可見而上繫扵　朝廷者固當&KR0013;之弦歌與崧髙¶
烝民之什同垂扵無窮若夫英俊之並㳺粲然有文以相接亦¶
足見方今材華之盛俗習之厚皆　&KR0038;家百年涵濡之澤培飬¶
𫠦𦤺安可以一話一言之細而略之㦲冝兼存之以俟後之刪¶
詩者庸弗辭而本諸古人序詩之旨志于篇端云¶
　　師友集序¶
<pb:KR4d0503_SBCK_018-15a>¶
師友集者張君伯雨𫠦得名公贈言及倡酬之作也伯雨之生¶
去宋季未乆其大父漳州通守公雅不欲諸孫豢扵貴驕而縦¶
為異時華靡遨放事延儒先以為師教之甚䔍而伯雨特聦窹¶
爽朗頴出不群丱&KR0010;即務記覧弄翰為辭章方是時前朝遺老¶
𪧐儒魁士猶有存者&KR0070;百年之文獻頼以不墜然皆尊其𫠦聞¶
人自為學未甞&KR0466;髙厲空併為一談以事苟同伯雨覿其光儀¶
而聆其緒論如企嵩岱而得其髙臨河海而得其大且深佩服¶
之素固非一日年運而徃諸老相&KR0071;淪謝伯雨乃以壯盛時去¶
為黄冠師間出而觀&KR0038;之光屬當文眀之代一時鴻生碩望文¶
學侍&KR0025;之臣方相與鎔金鑄辭著為訓典播為頌歌以鋪張太¶
平雍熈之盛伯雨周旋其間又皆與之相接以粲然之文如塤¶
鳴而箎&KR0063;也逮伯雨勌㳺而歸入山益深入林益宻並㳺之英¶
<pb:KR4d0503_SBCK_018-15b>¶
俊多已零落而伯雨亦老矣後生晚出如春華夕秀竒采逓發¶
欲一經伯雨之品題者無不挟𫠦長以為贄而伯雨皆莫之拒¶
雖細弗遺冝其𫠦積之冨如此嗟夫伯雨&KR0018;其超邁卓絶之材¶
不徒有聞扵家庭而脫落綺紈之習遂能遺世獨立周覽六合¶
必欲盡大&KR0026;而無憾其髙風雅𦤺固可槩見也雖然四十年間¶
氣運有&KR0155;降人物有盛衰而文章之變化與之相為無窮述作¶
之家尚有考焉詩文揔若干篇其次苐不係乎齒爵位望而一¶
以&KR0010;月為後先方外一二士旣編輯而校讎之復俾溍為之序¶
而刻寘伯雨𫠦居靈石山之登善庵溍之鄙陋言不足以盡意¶
序續集者寧不為之畢其&KR0003;乎¶
　　繡川二妙集序¶
吾里中前軰以詩名家者推山南先生為巨擘傅君景文陳君¶
<pb:KR4d0503_SBCK_018-16a>¶
景傳其流亞也先生&KR0494;㳺太學未及釋&KR0260;而學廢士散束書東¶
歸遯迹林壑間覧物興懐一寓扵詩悲壯激烈有以發其邁徃¶
(不羣/之氣)自視與石曼卿蘇子羙不知何如近代江湖間呫呫然動¶
其喙者姑勿論也二君之年稍後扵先生而皆有能詩聲景文¶
之詩精切整暇如清江漫流一碧千里而魚龍光怪隠見不常¶
莫可得而測也景傳之詩涵肆彬蔚如竒葩珍木洪纎髙下雜¶
植扵名園終日翫之而不厭也其以氣自豪則同宜乎能接先¶
生之儁&KR0100;而與之參翶翔非餘子可得而預也予年復後於二¶
君而扵先生為中表子姪行自丱&KR0010;侍先生杖屨而知愛先生¶
之詩頋以材器劣弱局量&KR0310;小不敢窺其涯涘徒有望洋而歎¶
可以配先生者二君而已予甞因先生自序夢藁癡藁聴雨留¶
藁者重加詮次為二十卷題曰山南先生集而先生之交朋皆¶
<pb:KR4d0503_SBCK_018-16b>¶
巳凋謝後生晚出有𥊏好酸醎之殊由是未克大行於世二君¶
與先生相&KR0071;死而其遺藁亦僅蔵扵家因訪而求之得景文𫠦¶
作若干篇景傳𫠦作若干篇合若干卷題曰繡川二妙集而序¶
其梗槩庶二君之遺風餘韻有托而不遂泯滅也先生韜光弗¶
耀十五寒暑部使者強𦤺之俾主教事不得已為之起後卒歸¶
隠而終二君從俗浮沉嘯歌自適與先生俱能不以名自累名¶
且不有詩之傳不傳盖無足為其重䡖也雖然物之顯晦固自¶
有時天下之寳當為天下惜善而蔵之以待後世之楊子雲不¶
亦可乎先生姓劉氏諱應龜字元益景文諱野景傳諱尭道云¶
　　石門六觀詩序¶
東陽多佳山水涵碧有亭肇見扵劉賔客之品題戴峴鮑巖水¶
樂環翠至扵郭氏之石洞蔣氏之南園凡名公紀詠𫠦及入於¶
<pb:KR4d0503_SBCK_018-17a>¶
圗志者不一而足石門在縣東南七十里山益髙水益深尤為¶
竒境而埋沒扵榛莽翳薈之間乆未有啓其秘者李君公澤厭¶
城邑之囂煩始闢其地建别業而居焉旣大治䑓榭亭舘㩀其¶
要㑹以極逰眺之羙又旁&KR0259;其勝槩號曰六&KR0026;各為一詩郷先¶
生與時之俊流咸共属和而太常胡君為序扵左方公澤復出¶
以示予求題辭扵萹首唐史載太尉中書令西平王李晟之子¶
十二人咸有仕禄愿憲愬聴並至節度使而愬為左僕射同平¶
章事聴為檢校司徒涼&KR0038;公或曰愿即韓文公𫠦序居盤谷者¶
韓公述其言大丈夫以遇不遇為出䖏可徴也信如或者之&KR0003;¶
則愿甞秉旄龯專方面不可謂不遇豈非愿身為逹官而心有¶
𫠦不樂遂逺引而去乎公澤故宋嘉定進士吏部尚書寳謨閣¶
直學士之玄孫淳祐進士通判慶元軍府事之曽孫而其祖父¶
<pb:KR4d0503_SBCK_018-17b>¶
俱以世賞&KR0024;官其兄仕扵　皇朝者或以教官&KR0025;宣政使辟舉¶
入幕而出臨絶域或逰上庠登乙科而累佐名郡公澤亦甞被¶
命倅一州獨避不就而甘扵肥遯由公澤兄弟視西平諸子名¶
位固不侔而公澤之志則與愿無以異也雖然自有宇宙便有¶
此山千載之上盤谷與石門等耳盤谷得愿而地始重愿得韓¶
公而名益顯石門之有公澤猶盤谷之有愿安知世無韓公之¶
鴻筆能鋪張其事以爲之序乎非予𫠦敢僣也矧予以衰退之¶
餘強顔復起而&KR0060;食於輦轂之下奔走伺候趑趄囁嚅其爲¶
人視公澤何如尚安能形容其清標雅𦤺之髣髴乎公澤曰子¶
不敢自附扵前賢可謂善揣分矣以區區陋微而擬扵古之大¶
人君子無乃非其倫乎姑寘勿論而以一言相慰藉扵風月寂¶
寥之郷可也予應之曰敢不諾因次苐其語書而歸之是爲序¶
<pb:KR4d0503_SBCK_018-18a>¶
¶
金華黄先生文集卷第十八¶
<pb:KR4d0503_SBCK_018-18b>¶
