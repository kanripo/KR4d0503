# -*- mode: mandoku-view; -*-
#+TITLE: 金華黃先生文集
#+DATE: 2015-09-11 16:25:26.434073
#+PROPERTY: ID KR4d0503
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB04n0531-028金蕐黃先生文集-卷第二十八.
<pb:KR4d0503_SBCK_028-1a>¶
金華黄先生文集卷第二十八　續藁二十五¶
碑¶
　　勅賜康里氏先塋碑¶
康里氏三葉疏王封者六人踐相位者四人咸有石章以紀勲¶
徳而其塋域在京城和義門之外者頋未有以表于封樹至正¶
八年冬十一月十有二日　皇帝御眀仁殿中書宰臣用今¶
大司農達世貼睦邇之請以聞詔臣某為之銘以達世貼睦邇¶
素善書有旨就令書丹別勅平章政事議中書省事姚庸篆其¶
額以賜焉臣溍忝以非才待罪太史氏職在論撰不敢控辭康¶
里古髙車&KR0038;也我¶
太祖皇帝親征而略其地其&KR0038;之近屬有二&KR0012;子曰曲律曰牙¶
牙其母古麻里氏賢而有識以二子寘禇中&KR0018;以槖駞而来朝¶
<pb:KR4d0503_SBCK_028-1b>¶
則¶
太祖已賔天乃以二子獻於¶
太宗曰此吾&KR0038;之遺胤也不可為人&KR0001;得而辱於奴&KR0032;敢以来¶
歸幸它日為天子使　上憐而撫育之暨¶
憲宗御極二子既長召入宿衛領昔寳赤遂扈&KR0025;伐宋母廽康¶
里而復来值¶
憲宗陟方諸將皆北還二子獨後禱于神祠若有稱好者再問¶
而知為吉兆比至家則二子亦至矣¶
世祖皇帝入正大統疇其勞績給以土田人户俾居興和天城¶
之大羅鎮母後以牙牙子貴追封雲中郡夫人牙牙贈宣忠翊¶
徳開治功臣開府儀同三司上柱&KR0038;&KR0503;封雲中王謚　配忽¶
都台氏封邢&KR0038;夫人繼桓答氏封康&KR0038;太夫人丞相順寧忠烈¶
<pb:KR4d0503_SBCK_028-2a>¶
王阿沙不花丞相和寧忠獻王亦納脫脫皆雲中　王之子¶
丞相冀寧文忠王鐵木兒達識則和寧忠獻王之子也順寧忠¶
烈王年十四入侍¶
世祖以占對詳眀特見親幸令門者勿納以試之遂由水竇而¶
入　上嘉其志乃命聽其出入無禁甞早朝露未晞洗行而¶
前　上望見尤歎異焉使掌門衛以察非常乆之以西手千¶
户領昔寳赤&KR0025;¶
成宗北征與海都戰&KR0070;有功入為大宗正府也可札魯忽赤浙¶
西豪民朱清張瑄以海運取顯官有罪抵死王奉　旨簿録¶
其家一無&KR0001;私詔賜王宅一區鈔萬五千緡命兼兩兵馬指揮¶
司達魯花赤姦軌不作輦下肅清¶
武宗即　皇帝位拜中書平章政事軍&KR0038;大事並聽裁決尋¶
<pb:KR4d0503_SBCK_028-2b>¶
加特進太尉依前平章政事有盗内府金者王退朝適與之遇¶
訝其倉惶失措詰之果得黄金五十兩白金百兩　上命以金¶
賜王而誅盗王辭曰盗誠當誅金非臣&KR0001;宜得請入金贖盗罪¶
上為貸其死有　旨出内府鈔十五萬緡賞蹴踘者王力持不¶
可訖弗予一日入侍扵五花殿覩　上玉色而進薄滋味寡¶
&KR0285;欲之戒　上嘉其忠忱命進酒王曰　陛下既納臣言而¶
復以酒進是臣言不足取信也　上為罷酒進中書右丞相¶
行御史大夫尋復為平章政事加録軍&KR0038;重事兼廣武康里衛¶
親軍都指揮使封康&KR0038;公遷知樞宻院事薨享年四十有七贈¶
純誠一徳正憲保大功臣太師開府儀同三司上柱&KR0038;中書右¶
丞相追封順寧王謚忠烈配達海的斤氏追封順寧王夫人索¶
羅真氏别哥倫氏並封順寧王太夫人和寧忠獻王少&KR0025;其¶
<pb:KR4d0503_SBCK_028-3a>¶
兄斡秃蠻獵於燕南斡秃蠻使獻&KR0001;&KR0023;¶
丗祖皇帝見其骨氣沈雄&KR0461;履莊重即命入宿衞暨¶
武宗撫軍朔方王在行間與諸將大敗海都軍于杭海手斮一¶
士之首連背胛以獻¶
武宗壯之兵之始交也¶
武宗銳欲䇿馬出戰王執其轡力諌　上怒揮鞭抶其手不¶
退　上不得巳而後止與諸將朶児荅哈語及之朶児荅哈¶
曰太子在軍中如身有首如衣有領脫有不虞衆安所附脫脫¶
之進諌可謂忠矣　上深然之¶
成宗大漸丞相哈刺哈孫荅刺罕稱疾卧直廬中王適以使事¶
至京師乃俾馳告¶
武宗以國恤且&KR0134;進安西王乘間入朝窺伺　神噐旣而¶
<pb:KR4d0503_SBCK_028-3b>¶
仁宗奉　太母至自懐孟忠烈諜知姦黨謀偽賀千秋莭而¶
舉事亟白于¶
仁宗先二日而發内難悉平¶
武宗聞　太母詢所宜立於隂陽家遣王還察事機時¶
太母以¶
武宗遲廽不至已命忠烈徃道宗室諸王貴戚元勲推戴之誠¶
忠烈至野馬川　上見之甚喜行次旺古察而王&KR0071;至趣使¶
疾驅與之共載聞王致　太母及¶
仁宗之語乃大感悟釋然無疑暨忠烈還報¶
仁宗即日命駕奉迎于上都¶
武宗皇帝正位宸極尊¶
太母為皇太后立¶
<pb:KR4d0503_SBCK_028-4a>¶
仁宗為皇太子三宫恊和而無間言王兄弟之力也先是¶
武宗嘗命王同知樞宻院問曽視事否王對曰今正殿未御宗¶
親未見徳音未下而扈從之臣&KR0884;取名位失四方之觀瞻寕不¶
上累　聖徳是以未敢祗事　上嘉歎不已知樞宻院只¶
児哈忽侍　上於潜邸嘗有不遜語將寘于法王諌曰¶
陛下新即位大信未立而輙行誅戮知者以爲彼自有罪不知¶
者以為報仇恐人人自危况只児哈忽習於先朝故興今固不¶
可少也　上乃宥之上亰大㝠故事命一近臣敷宣王度以¶
為告戒王薦只児哈忽令具其言以進果稱旨　上歎曰&KR0054;¶
尓术&KR0054;尔忽前朝人傑脫脫乃今丗人傑也即以所進之言授¶
王及諸王大臣&KR0013;宴服就列王即席陳西北諸藩始離終合之¶
由去逆效順之義聽者莫不傾服王自同知樞宻院事中書平¶
<pb:KR4d0503_SBCK_028-4b>¶
章政事拜御史大夫遷南臺御史大夫召拜録軍國重事中書¶
左丞相知無不言言無不行人以賢相稱之尚書省立以王為¶
右丞相王辭曰爵賞者帝王所以用人也今爵及比徳賞及罔¶
功緩急之際何所&KR0029;頼乎中書所掌錢粮工役選法刑獄十有¶
二事若從臣言恪遵舊制則臣願與諸賢黽勉從事不然用臣¶
何&KR0024;　上乃為下令俾濫受宣&KR0217;者赴所属繳納僥倖之路¶
旣塞奔競之風頓衰中&KR0279;有&KR0141;罰鈔五百万緡王請出以賑&KR0012;¶
寡老疾諸窮而無告者莫不舉手加額宗王南忽里部人告其¶
謀為不&KR0100;王辨其誣抵告者罪宗王牙忽秃徴其舊民於齊王¶
八不沙部中鄰境諸王欲奉齊王攻牙忽秃齊王懼奔牙忽秃¶
以避之遂告齊王反王簿問得實釋齊王徙諸王于嶺&KR0047;邉將¶
脫火赤請以新軍益宗王丑漢廷議俾王徃給其資裝王言時¶
<pb:KR4d0503_SBCK_028-5a>¶
方寧謐不宜挑變生事辭不行遂遣丞相秃忽魯平章政事也¶
先帖木児徃給之事㡬以激變㝷復為中書左丞相¶
仁宗眷之彌䔍欲使均役于外拜江浙行中書省左丞相下車¶
伊始進父老問以利病咸謂杭城故有便河逹于江滸湮廢而¶
乆若䟽鑿以通舟檝物價必平僚佐或難之王曰吾陛辭之日¶
宻旨許以便冝行事民以為便行之可也俄有　旨禁勿興¶
土㓛王曰敬天莫先勤民民&KR0041;其利則灾沴自弭&KR0095;功何尤不¶
一月而訖工人至今便之王以疑似召赴闕杭民数萬號慟&KR0210;¶
道不得前旣至頼¶
仁宗察其無他厚賜而遣之還鎮王至杭未幾遷江西行中書¶
省左丞相¶
英宗嗣位召拜御史大夫帖赤隂忌之奏改南臺御史大夫復¶
<pb:KR4d0503_SBCK_028-5b>¶
嗾言者劾其擅離聀守將徙之雲南㑹帖赤伏誅乃觧王家居¶
不出者五年泰定四年二月二日薨享年五十有六王階至開¶
府儀同三司勲上柱國爵爲馮國公兼官爲集賢使仁虞使中¶
都㽞守司逹魯花赤開寧路緫管府逹魯花赤領崇福司囬囬¶
司天䑓中衞廣武衞親軍都指揮使贈推誠全徳守義佐運功¶
臣太師中書左丞相階勲皆如故&KR0503;封和寕王謚忠獻配也先¶
氏封馮國夫人¶
武宗又妻以畏兀氏月魯忽圖¶
仁獻章聖皇后之同乳也封薊國太夫人兾寕文忠王以大臣¶
子事¶
明宗於潜邸宏才雅量好學下士夙&KR0018;公輔之望㦄事　累¶
朝由同知都護府事為工刑两部侍郎擢監察御史遷秘書卿¶
<pb:KR4d0503_SBCK_028-6a>¶
除禮部尚書遂叅議中書省事擢西臺侍御史未行㽞為奎章¶
閣侍書學士除大都㽞守遷同知樞宻院事　上旣緫攬權¶
綱用脫脫爲中書右丞相王爲右丞以更新庻政科舉之廢也¶
王在叅議府争之不得訖不署其奏牘至是力為　上言前¶
代科舉得人之盛遂復行焉金山大雪上遣王及知樞宻院衆¶
家奴齎鈔一千萬緡衣表裏各二萬匹徃周給之王&KR0013;命即行¶
雖皸&KR1023;無&KR0001;憚拜中書平章政事毎入直　上爲御宣文閣¶
詢以治道徃徃至夜分乃退上親祠南郊王言熈事慶成宜均¶
惠于下　詔賜民明年田租之半嶺北地寒不宜稼&KR0010;飢賑¶
以鈔無從糴王請轉亰倉米百萬石貯和寕由是備先具而民¶
不告病两浙閩廣塩額累増而課愈虧王請&KR0010;减十萬引以紓¶
亭戸之力中政近臣謀發蕃舶規取息王言與商賈争利恐逺¶
<pb:KR4d0503_SBCK_028-6b>¶
夷得以窺中國事遂巳日夲海商百餘人遇風漂入髙麗表請¶
没入其人於有司以為奴王以爲¶
天子一視同仁四方皆吾赤子豈可乘人之險以為利宜資其¶
還　上從之日本果上表&KR0091;謝無何日夲有僧告其國遣人¶
至京師刺探國事王曰刺探者在敵國固有之今六合一家何¶
以刺探為果有其人正可令覩中國之盛歸告其國人使知嚮¶
慕旁觀稱歎曰真天朝&KR0800;相之言也拜御史大夫務以静重持¶
大體不為苛娔以立聲威建言近&KR0010;大臣&KR0023;罪重者族㓕輕者¶
猶籍其妻孥　祖宗聖訓父子罪不相及請除其法　上¶
從之遂著為令飢民集於輦下奏出&KR0141;罰鈔糴米萬石即近郊¶
寺觀為糜以哺之所活不可&KR0070;計居嵗餘復為平章政事進位¶
次於端揆　大駕時廵留鎮大都舊法細民糴於官倉出印¶
<pb:KR4d0503_SBCK_028-7a>¶
劵月給之者其直斗三百文謂之紅貼米賦籌而給之盡三月¶
止者其直斗五百文謂之散籌米豪民貪夫得買其籌貼為利¶
玉請别發米二十萬石遣官坐市肆使人持五十文即得米一¶
升姦弊遂絶民&KR0041;其恵乞觧政柄不&KR0098;拜録軍國重事中書左¶
丞相領經筵事王入則告　上以帝王之道出則正紀綱脩¶
法度奏立内外通調之制朝臣外&KR0024;許得陛辭　上親臨遣¶
責以成效郡邑賢能吏亦次苐甄㧞分海&KR0519;米四十萬石置㳂¶
河諸倉以備㐫荒先是　朝廷患僧徒擁厚貲事兼并抑使¶
與齊民均受役于官柄國者右之法遂中變王奏復其舊延登¶
故老俾預大議旁求遺逸待以不次之擢加孔子後嗣襲者秩¶
二品嵗一再詣國庠進諸生而奬勵之使士咸知勸王天性忠¶
直學術正大剸裁庻務片言立决重輕予奪各&KR0244;其宜　上¶
<pb:KR4d0503_SBCK_028-7b>¶
嘗問為治何先王對曰莫先於法　祖宗上因稱王文統為¶
竒才而有不同時之歎王前奏曰¶
丗祖皇帝行仁義而文統輔以功利此所以為¶
丗祖之罪人也使文統復生於今猶當逺之何足&KR0028;　聖念¶
乎盖王於書無不讀尤喜聞儒先性理之&KR0003;而明於義之辨相¶
業之&KR0173;實基於此從幸上亰還入政事堂甫一日&KR0064;得危疾¶
上命近臣挾名醫狎至疾巳不可為以至正七年九月十八日¶
薨享年四十有六葬以其月二十六日　上命有司護其&KR0089;¶
仍給&KR0608;鈔二十五萬緡　两宫皇后及太子致&KR0608;有差階至¶
開府儀同三司勲至上柱國兼官為昔寳赤右手左阿速親軍¶
宣忠斡羅思親軍都指揮使司逹魯花赤提調留守司武衞太¶
醫院廣恵司寕徽寺事贈開誠濟羙同徳翊衞功臣太師中書¶
<pb:KR4d0503_SBCK_028-8a>¶
右丞相階勲皆如故追封兾寕王謚文忠配曲出氏追封兾寕¶
王夫人執政大臣言相位不可乆虗　上曰鐡木児逹識有¶
兼人之才後難爲&KR0071;朕當徐思之金山礼尼别使者入見¶
上頋謂知樞宻院阿&KR0123;刺曰鐡木児逹識籌&KR0065;事皆與朕意合¶
斯人豈可復得哉因俛首太息不已按康里氏丗譜雲中王之¶
配邢國夫人生四子曰孛别舎児曰和者&KR0123;贈推忠宣力保德¶
佐運秉義㓛臣太保開府儀同三司上柱國追封榮王謚忠武¶
曰不别遥授甘粛省右丞曰斡秃蠻&KR0071;康國太夫人生二子一¶
女二子則忠烈忠獻两王也忠烈子男二長海亦児順寕府逹¶
魯花赤次伯嘉納前尹京時平反海商&KR0013;誣為盗者&KR0001;活一百¶
十六人累遷中政院使女一也里八思宻失適上都兵馬都指¶
揮使亦思馬因封雲中郡君孫男一託和直女二忠獻子男九¶
<pb:KR4d0503_SBCK_028-8b>¶
長覇都仁虞都緫管府逹魯花赤贈禮部尚書次即兾寕文忠¶
王次玊樞虎児&KR0269;華同知樞宻院事次逹世貼睦邇嘗以平章¶
政事行省首行視忠獻&KR0001;浚杭城便河而除治之父老多忠獻¶
之遺民無不感泣入爲大司農拜銀青榮禄大夫湖廣䓁䖏行¶
中書省平章政事次哈荅不花次阿魯輝帖木児皆早卒次脫¶
烈太府太監次哈逹帖木児太都副㽞守次汪家閭同僉資政¶
院事女八長哈逹忽都魯適衞王闊慱次帖木偏適侍禮&KR0048;不¶
花次亦老寒&KR0244;集賢大學士兼内史豊國公怯烈該次伯忽都¶
魯適大宗正府也可札魯忽赤卓思丹朶児只次乞刺沈挫適¶
諸王蠻子次脫脫倫適中書刑部侍郎保保脫脫倫卒次保僧¶
&KR0071;之次不魯罕忽里早卒盖忠獻九子惟文忠及湖廣行省平¶
章政事薊國太夫人出也孫男十女七文忠之男二長㧞都児¶
<pb:KR4d0503_SBCK_028-9a>¶
襲領昔寳赤次天保奴女三長别的斤適中政院判官三閭次¶
完者提斤&KR0244;衛王子&KR0123;刺失八次的斤玉樞虎児&KR0269;華之男一¶
細鄰女■逹丗貼睦邇之男一瓦咱刺失理女一招童脫烈之¶
男二長壽安次某哈逹帖木児之男二長萬次某女■汪家閭¶
之男一&KR0054;羅帖木児曽孫男■女■㧞都児之男二長秃魯仁¶
虞都緫管府逹魯花赤次完者帖木児海口屯儲侍衞親軍都¶
指揮使始忠獻嘗建書院于順寕宣平宮家㽵之别墅賜額景¶
賢後即其中爲忠獻文忠两祠堂春秋有事扵先聖先師則侑¶
食焉忠烈忠獻两王異母之子孫惟榮忠武王之子燕不憐燕¶
八思提别不花伯撒里爲最&KR0139;燕不憐卒官遼陽行省平章政¶
事太保興&KR0038;公贈推誠效節佐運翊亮功臣太師開府儀同三¶
司上柱國&KR0503;封興寕王謚忠襄燕八思提大司農别不花嶺北¶
<pb:KR4d0503_SBCK_028-9b>¶
行省平章政事伯撒里由御史大夫累遷江浙行省左丞相餘¶
皆至大官莫得而殫紀也臣溍欽惟¶
太祖皇帝肇基朔漠¶
丗祖皇帝統一方夏&KR0270;天率&KR0095;共惟　帝臣傑出其間而膺¶
&KR0038;家之重任者固非一族有若康里氏之先老母弱子不&KR0376;如¶
綫　祖宗所以長育成就之以詒燕于後人者天實佑之豈¶
偶然哉一門三相豊功&KR0791;烈未易以茟舌擬諸形容今獨&KR0145;其¶
関於　宗社之安危民生之休戚者序次而&KR0139;詩之乃若今¶
大司農之尊君親上好賢樂善發其素藴紹休前人珪傳祖襲¶
方興未艾屢書不一書是在後之秉史茟者銘曰¶
山川出雲膚寸之微緜緜&KR0050;瓞天實培之猗康里氏家有賢母¶
保其遺&KR0012;克開厥後有相之道俾熾而昌蟬聮奕葉四相六王¶
<pb:KR4d0503_SBCK_028-10a>¶
相業之傳由忠烈始惟王忠獻厥績愈&KR0646;&KR0013;堅執銳出從撫軍¶
佩玉瓊琚入侍巖宸塤箎伯仲股肱左右奔走後先獻替可否¶
陽九之戹國有危疑民心靡止孰為&KR0027;筮桓桓忠烈乃心帝室¶
明炳幾先不俟終日&KR0071;以忠獻載驅載馳風騰雲躍夾日以飛¶
大憝廓清徳音布濩九廟尊安三宫恱豫¶
天子有命忠獻是膺乃位該輔以秉&KR0038;成百度惟貞六服承徳¶
寕有一夫不&KR0013;其澤¶
帝睠南服爰資保&KR0117;克勤小物靡有遐遺秉其忠貞夷險一莭¶
髙朗令終休有餘烈積慶儲祉&KR0140;于文忠丗濟其羙乘時奮庸¶
紬書金匱談經氊厦尭舜其君貴王賤覇咨詢故老延登逸民¶
量能授任内外惟均懐柔逺人務全&KR0038;體威行惠孚無間逺邇¶
垂紳正笏㤗山四維天胡弗憗　當宁興思大事之書厥有¶
<pb:KR4d0503_SBCK_028-10b>¶
&KR0139;&KR0125;史臣奉　詔表此幽穸¶
　　翰林學士承旨致仕脫脫公先塋碑¶
&KR0038;朝之制官登七品始推恩於二親位極一品乃&KR0503;榮于三代¶
觀夫丗数之逺邇品級之崇卑則前人積累之功有可得而徴¶
者矣傳所謂德厚者其流光德薄者其流卑詎不信哉重紀至¶
元之五年某月有　制翰林學士承旨脫脫曽祖黙而&KR0123;台¶
贈中奉大夫江浙䓁處行中書省&KR0153;知政事謢軍&KR0503;封范陽郡¶
公曽祖母哈敦&KR0503;封范陽郡夫人祖吾都児贈資善大夫江西¶
䓁䖏行中書省右丞上護軍&KR0503;封范陽郡公祖母夾谷氏追封¶
范陽郡夫人父故任忠&KR0139;校尉平江路呉縣逹魯花赤帖古迭¶
児贈榮禄大夫河&KR0047;江北等䖏行中書省平章政事柱&KR0038;追封¶
兾&KR0038;公母朶羅以氏臧氏俱&KR0503;封兾國夫人煌煌命書下飾泉¶
<pb:KR4d0503_SBCK_028-11a>¶
壤而碑石未建　君賜弗彰至正十年夏四月¶
天子坐興聖殿東便殿翰林學士承旨臣哈刺八都児臣拜拜¶
以爲言得　旨命翰林侍講學士臣溍爲之銘宣徽使臣三¶
旦八書其文集賢侍講學士臣期頥&KR0144;其額俾刻焉臣謹按脫¶
脫公系出&KR0041;古黙而&KR0123;台氏丗居范陽金季中原俶擾先丗两¶
郡公皆晦迹弗耀而能以善及人有隂&KR0013;其恵而不自知者垂¶
休委祉逮於兾&KR0038;仕　皇朝厯昌平寕陵穣吴四縣逹魯花¶
赤䆠轍所届政譽翕然而未足以展其素藴巳試之效特㤗山¶
之毫芒耳是以脫脫公起而承之由某縣逹魯花赤爲大都路¶
兵馬都指揮使擢大宗正府&KR0048;中出爲江西䓁處行中書省左¶
右司&KR0048;中累遷潭州路逹魯花赤邵武路緫管召拜吏部尚書¶
尋由治書侍御史升侍御史進御史中丞領侍儀司事出爲陕¶
<pb:KR4d0503_SBCK_028-11b>¶
西諸道行御史臺御史大夫召拜翰林學士承旨知制誥兼脩¶
國史奎章閣學士院大學士其在中臺則入侍經筵其在翰苑¶
則緫裁三史傳燕見之際禮遇甚優至正元年告老祈閑遂以¶
翰林學士承旨致仕　上毎念之不置特拜平章政事議樞¶
宻院事提調屯田事九年以疾固辭乃復以翰林學士承旨致¶
仕仍舊階榮禄大夫而食其禄娶逹逹爾氏&KR0071;李氏俱封兾國¶
夫人子男一人安僧早丗女一人宣徽使三旦八即其婿也孫¶
男一人張保某官女一人適憲使㤗不花之子阿納實理其范¶
陽縣某郷某原三丗大墓&KR0001;在也盖木有本水必有源本深則¶
末荗源長則流逺善慶所鍾䔍生&KR0139;人為時名卿為　國元¶
老豈非蓄也乆而發也不亟故其所成就昭融烜赫自有不可¶
揜者歟記曰&KR0139;揚先祖所以崇孝也身比焉順也釋之者以為¶
<pb:KR4d0503_SBCK_028-12a>¶
身比焉謂自著名於下也庸敢&KR0060;取斯義&KR0497;述脫脫公&KR0663;官之¶
詳使後人知　天寵之&KR0001;加其來有自銘¶
實之大者其聲必宏發也有時乃震以轟猗两郡公生于季丗¶
蔵鋒歛鍔百不一試有偉兾國逢時之昌志&KR0560;于位所施未光¶
篤生龎碩以材自奮鴻漸于陸循循而進踐&KR0402;中外駿望日彰¶
乃秉銓衡乃持憲綱乃長詞林乃專史&KR0560;談經氊厦&KR0025;容啓渥¶
有命自　天賁于幽墟時之旣至匪亟匪徐史臣奉¶
詔推原夲始播諸頌歌揚耀千祀¶
　　答禄乃蠻氏先塋碑¶
異時乃蠻在諸部中最為盛強有别號答禄者子孫因以為氏¶
是為荅禄乃蠻其先曰曲出禄者乃蠻部主太陽可汗之弟也¶
有子三人伯仲皆逸其名季曰敞温我¶
<pb:KR4d0503_SBCK_028-12b>¶
太祖皇帝受命龍興曲出禄亡其所部敞温奔契丹契丹以女¶
妻之是為太夫人耶律氏以嵗乙丑生随頴䓁處征鎮萬户抄¶
思公北俗以草青紀&KR0010;故莫詳其月日契丹㓕而敞温亦卒公¶
年甫十有二耶律夫人與乳母徒&KR0461;&KR0018;之以避難晝伏宵行備¶
殫其勞道遇河水乳母先下探其淺深及肩而返俄有敗車之¶
板自上流泛泛而来乃取而坐公于上乳母引其前耶律夫人¶
擁其後以濟遂来歸于¶
太祖三皇后得旨㽞侍左右¶
太宗時公年二十有五始出従軍¶
睿宗以皇弟帥師破代石二州公先登有㓛及鴈門之戰與金¶
人相拒於河上公為前鋒&KR0881;河馬䧟失利以靴大㧞足而出倉¶
黄跣走幾為所獲翌日整兵復戰大敗之乃下令軍中皆改製¶
<pb:KR4d0503_SBCK_028-13a>¶
大靴不如令者必繩以法公每出戰以長槍一主擊刺短槍一¶
代盾捍矢短兵接則手舞二劍奮擊而前所向風靡&KR0010;王辰徒¶
睿宗大破金兵於鈞州三峯山盡殱其衆金人自是不復能軍¶
睿宗表其㓛于¶
太宗賜以湯隂縣黄招撫䓁一百十七户公曰民無罪也力辭¶
不受乃更賜以它有罪者魏使臣䓁三人及其妻孥五十餘口¶
大名城中宅一區黄金飾具帯酒壷盃盂各一仍命丗領湯隂¶
之户収其差稅以供　上用有　旨遣忽都虎㽞乞與公¶
三人並以奉御為萬户發西京大名真定河間䓁諸州郡軍四¶
千六十餘人占籍征行毎千人領以官一貟及鎮守随州招集¶
人户仍以忽都虎兼夲州逹魯花赤又以保定府行唐縣邸琮¶
充緫押副之丁酉七月也後移鎮頴州進攻安豊城将㧞以疾¶
<pb:KR4d0503_SBCK_028-13b>¶
歸大名戊申正月十八日卒于賜第之正&KR0230;年四十有四夫人¶
張氏康里氏張夫人代州石門良家子年十五避兵與父母相¶
失公得之以進于　三皇后賜名安坦察其秀慧遂以妻公¶
且諭之曰此女必能成汝家也無子育庻子敎化的爲已子早¶
卒教化的生拜的迷失亦卒而康里夫人以已丑春正月六日¶
生台州路逹魯花赤别的因公自襁褓時㽞　三皇后&KR0001;張¶
夫人歎曰吾夫有功於國而吾無子誰當襲其職者幸别的因¶
在道里雖逺吾何憚焉乃具金帛戒車馬身自徃迎之六年之¶
間凡三徃返且因近侍以請乃得　旨而携公以歸於是康¶
里夫人卒已乆張夫人毎訓公曰人有三成人知畏懼成人知¶
羞耻成人知艱難成人否則禽獸而巳公之深自飭厲至于有¶
立者張夫人之教也張夫人生扵乙亥八月二十八日以至元¶
<pb:KR4d0503_SBCK_028-14a>¶
二十一年十一月十一日卒年七十先是¶
憲宗在御¶
丗祖居潜邸甲寅自黒水承　制諭察罕於開州命公襲父¶
職遂以公爲副萬户與㽞乞䓁征鎮随頴䓁䖏丙辰冬又自孛¶
魯哈覩諭征鎮諸軍禀受公䓁號令戊午春諸王塔察児自亦¶
運納諭公䓁守&KR0065;勿慢軍機公遵守惟謹士伍粛然中統元年¶
丗祖即皇帝位有旨諭㽞乞忙古䚟两萬户及所統千户百户¶
悉聽公言議約束至是委任益専四年春河南統軍司召㽞乞¶
與公赴行在忙古䚟㽞頴州十一月公入朝公身長七尺六寸¶
羙&KR0161;髯肩豊多力善舞刀尤精&KR0016;射軍士咸畏服之¶
丗祖宻&KR0217;相士潜出于後捫其脅公爲不動　上亟稱之曰¶
壮士問相士何如對曰其人大脅非極貴之相　上愕然即¶
<pb:KR4d0503_SBCK_028-14b>¶
日䧏金符命為壽頴二州屯田府逹魯花赤與緫&KR0249;李継昌同¶
議公事累遷陳州唐州信陽府逹魯花赤皆佩金符樂陳州&KR0095;¶
俗之羙因家焉遷常徳路緫&KR0249;府副逹魯花赤厯&KR0198;陽安豊两¶
府逹魯花赤升池州台州两路緫&KR0249;府逹魯花赤兼管内&KR0134;農¶
事官自武畧&KR0005;軍五轉至昭勇大&KR0005;軍公在壽頴屯田府二州¶
土地多荒有虎夜食民妻民訴于公公為立檻設機&KR0350;羖羔置¶
其中以致虎羔思乳鳴不絶聲夜半虎果至機發而虎在檻射¶
之矢再發皆中左右継至虎巳斃詰旦緫&KR0249;李継昌聞之乃舉¶
酒為公壽居民大恱自是二州無虎患信陽山中亦多虎公至¶
未幾將出獵左右以多虎諌公不聽比出以鞍&KR2103;置于鞍上左¶
右問故公&KR0015;曰吾有以也遂令燔山虎果出宜前&KR0366;公馬公以¶
&KR2103;擿虎虎&KR0366;&KR2103;㩀地而吼人馬皆辟易失措公神色不變旋馬¶
<pb:KR4d0503_SBCK_028-15a>¶
傍虎射之中其脅虎立斃左右環視良乆曳歸剖而視之矢正¶
貫其心咸以爲神射公在常徳新附人李明秀同知府事見公¶
苐三子燕真不花貌魁梧善&KR0016;射有父風請妻以其女公&KR0861;許¶
之旣而明秀以公事行境内且將歸視其家邀燕真不花俱行¶
公宻語之曰南人新附未可恃也緩急當自爲計明秀至家召¶
親戚故舊酣宴燕真不花察其有反謀而不敢言至暮罷酒明¶
秀出二紅巾一以與燕真不花一以與其奴二人陽受之而退¶
夜二鼓伺其衆皆就睡燕真不花謂其奴曰可以去矣乃共取¶
鞍馬弓矢&KR0060;其關而遁四鼔後&KR0503;者至燕真不花與其奴疾馳¶
各彎弓後向而不發&KR0503;者稍&KR0077;&KR0058;明至府白其事發兵討之不¶
下公請自往招之明秀見公單&KR0016;来不設備公誘以自新明秀¶
素服公之誠遂與公俱来公以聞于　朝而誅之餘黨悉平¶
<pb:KR4d0503_SBCK_028-15b>¶
公之官池州也道出頴上頴近荆山野豕時出害稼民聞公至¶
迎候以告公曰吾甞射虎未嘗射豕也姑試射之衆随公行十¶
餘里見豕在田鳴鐃逐之驚出公横馬射之豕&KR0013;創怒奔八九¶
里乃斃衆共分其肉凡三百餘斤以百斤爲献公不取燕真不¶
花在侍傍公令度曲歌其事大徳某年公始至台州未乆&KR0205;以¶
老疾辭歸安豐至大二年六月十日卒年八十一公之至孝出¶
於天性盖北俗䘮禮極蕳無衰麻哭踊之節葬則刳木爲棺不¶
封不樹飲酒食肉無所禁見新月即&KR0474;服迨公居張夫人之䘮¶
始悉用中國禮踰年乃&KR0025;&KR0123;公平生莭儉務夲俸禄給衣食之¶
餘盡以買田園馬牛農具大名安豐陳頴之田㡬二萬畒家僮¶
幾二百人歸休之日輙課其耕作子孫頼焉夫人梁氏大名貴¶
族自爲䖏子時好誦釋氏書老益康徤五&KR0461;之外明見地上遺¶
<pb:KR4d0503_SBCK_028-16a>¶
針生於丁酉二月二日以天暦二年十月十日卒年九十有四¶
梁夫人生子男四人長不花奉訓大夫僉嶺南廣西道粛政廉¶
訪司事居官廉介而寛簡人罕見其喜怒前公卒次曩加䚟一¶
名文圭䔍學而尚志卒贈承事郎秘書監著作佐郎次即燕真¶
不花亦前卒次延壽彰徳等處長官司逹魯花赤巳卒女三人¶
長適中奉大夫浙東道宣慰使阿哈八失次適輝州逹魯花赤¶
荅失蠻次適芍陂屯田萬户鐡竒庻子男一人掇落䚟女一人¶
皆居㓜而早卒孫男七人長阿馬秃彰德䓁處長官司逹魯花¶
赤次脫脫興濟縣逹魯花赤巳卒次豬狗亦卒次孛蘭溪用公¶
&KR0315;為寕國路宣城縣逹魯花赤次守恭天暦三年進士今曺州¶
判官次守禮㤗定四年進士今武州逹魯花赤次完哲准東道¶
宣慰使司奏差女八人長早卒次適真州判官張行簡次適武¶
<pb:KR4d0503_SBCK_028-16b>¶
郷縣主簿閔安逹児次三人皆適名族次適集賢侍講學士中¶
奉大夫兼國子祭酒前進士趙期頥次適唐兀康埜仙曽孫男¶
若干人長脫因襄陽縣主簿次火你赤次與權至正二年進士¶
今秘書監管勾餘尚㓜女若干人玄孫男若干人女若干人&KR0004;¶
耶律夫人反抄思公張夫人俱葬大名而别的因公以其卒之¶
年九月三日葬汴梁扶溝縣郭西南之阜原梁夫人之卒也孛¶
蘭溪旣奉柩&KR0096;厝于扶溝先墓之次遂謀於族人曰先丗葬大¶
名者八十三年矣其葬不如禮奈何咸曰&KR0154;遷於此乎孛蘭溪¶
以為然乃自大名奉遷三䘮以天暦三年四月二十八日改葬¶
于扶溝與别的因公同兆域梁夫人祔焉其易服而歛也見抄¶
思公之骨極大左臂自肩逹于指莭連錯瑩白如玉下棺之際¶
有大風棬沙自北来至壙而散亦異矣孛蘭溪&KR0005;樹碑以表于¶
<pb:KR4d0503_SBCK_028-17a>¶
墓隧巳礱石而未及刻後二十年乃使其子與權奉趙集賢之¶
状屬溍以銘状稱乃蠻之破滅也其本支㡬無&KR0011;矣耶律夫人¶
煢煢然挈&KR0012;子歴艱險終以全其後可悲也巳隨頴府君奮身¶
戎行披冐鋒鍉鴈門三峯功伐特盛方將大其門而壽齡弗永¶
惜哉台州府君招降叛逆如呼小児馳射猛獸以除民害何其¶
雄&KR0646;也官止於　郡而不大顯相士之言信矣向微張夫人之¶
力何以自致於此乎父子之智勇兼人克有勲業婦姑之貞烈¶
尚義卒昌其家可無傳於後耶溍竊&KR0026;司馬子長所記多竒莭¶
偉行非常可喜之㓛惟夫雄文善壮其&KR0003;是以後之覽者為之¶
激烈慕歎而不巳集賢荅禄氏子婿故述其家丗為詳至所謂¶
竒偉非常可喜之事茟力之宏肆蔚贍亦足以稱之非溍所能¶
加損也謹備著之以為序而為銘以系焉銘曰¶
<pb:KR4d0503_SBCK_028-17b>¶
草昧之&KR0004;群雄並馳旣興而仆孰扶孰持猗荅禄氏綿綿墜緒¶
&KR0005;絶而續由两賢母匪母獨賢惟天佑之保其遺胤際于昌期¶
委質輸忠先登賈勇以敗為勝不戁不竦旣戡大敵遂長萬夫¶
征行鎮戍靡有定居名城垂㧞將星&KR0205;隕襲紫傳&KR0027;継述惟謹¶
父則有子君實知臣試以&KR0501;務俾職㽞屯載疇其庸授以民社¶
兵衛晝閑農抃于野叛人跳梁呼之來前翦其兇渠餘黨帖然¶
惡獸縦横殘民害物發無不中若貫蟣蝨時逾三紀七剖部苻¶
乆淹外服訖懸其車寓跡田園其樂也獨膂力未衍云何不淑¶
積慶所鍾子孫振振接踵儒科易武以文退食委蛇鳴珂曳組¶
視此石章無念爾祖¶
　　濟南髙氏先塋碑¶
&KR0038;朝之制官七品以上咸得馳贈其先所以廣孝而&KR0134;忠也觀¶
<pb:KR4d0503_SBCK_028-18a>¶
夫丗数之異等級之殊而其積累之薄厚可得而徴焉㤗定元¶
年冬濟南髙公以亞中大夫鎮江路緫&KR0249;致仕品苐三有司援¶
典故以聞&KR0013;　旨追贈二代信乎其徳&KR0779;流光者矣按髙氏¶
丗居棣州無棣縣之辛禮村殁因葬其地盖其先岀於齊公子¶
髙以名為氏譜諜墜逸系緒莫詳今所居則猶故齊地也公之¶
曽祖考曰滄洲塩山縣主簿諱輪祖考曰滄洲孔目官諱憲今¶
贈中順大夫同知某路緫管府事&KR0016;都尉追封渤海郡伯祖妣¶
李氏渤海郡君考曰宣武將軍管軍緫領諱璋今贈亞中大夫¶
某路緫管輕車都尉追封渤海郡侯妣趙氏王氏並渤海郡夫¶
人由塩山府君而下三丗俱有仕籍而志局于位&KR0847;施未光貽¶
慶垂祉鍾于後人公實承之也公名仁字壽之少以材推擇為¶
吏會天兵南伐署招討司提控案牘歴萬户府知事辟湖廣行¶
<pb:KR4d0503_SBCK_028-18b>¶
中書省&KR0122;從征安南討两江群蠻有勞受知丞相順徳忠獻王¶
因携以入　覲旣丞相改涖江浙行中書省又　奏以為¶
檢校官尋遷左右司都事時同僚多以酒榷塩筴之利自汙簿¶
問其事者以公厲獨清之操更見識㧞剡上擢中書工部主事¶
俄復入江浙行中書省為左右司貟外&KR0048;除江西行中書省理¶
問官治&KR0041;山銀賦之病民者捕寕都&KR0095;豪之亡命者興利去害¶
績用尤著廷議以公踐敭滋乆將疇其民庸授吴江州知州下¶
車未幾訟蕳役均田里無事乃大飭三皇孔子廟去之日州人¶
相與立石以紀遺愛部使者以最聞授嘉興路揔管府治中時¶
列郡方作祠奉帝師凡庀材用召匠傭一出於民力公獨諭浮¶
屠氏之籍於白雲宗者俾任其役官無一粟之耗民無半餉之¶
勞而祠事以備部使者復以最聞先是公数奉省檄行勞近郡¶
<pb:KR4d0503_SBCK_028-19a>¶
以丹陽金壇故有公田虗額請悉蠲之而取他羡田&KR0024;其入又¶
以松江東郷水利乆&KR0440;田不冝稲請去故所賦米而用土産菽¶
粟代其輸事皆施行两郡之人莫不便之年甫七十即乞謝事¶
不俟報而歸吴門别業居焉至是遂休致之請應追錫之命而¶
公之妻楊氏贈渤海郡夫人劉氏封渤海郡夫人公䖍奉¶
制書永懐明發展省墓下祭告如禮退自惟念宜有以昭¶
上恩紀丗徳乃俾来徴銘溍聞古之為銘者必斟酌先祖之羙¶
而自著其名焉所以示後丗法也謹叙次髙氏之丗家名爵與¶
公之志行官業而銘以繫之銘曰¶
顯顯髙氏齊文之昭代祀則緜莫守其祧不有厚德孰復乎始¶
蟬聮三葉躋于膴仕胡卒不耀不震以轟儲厥義方嗣人之承¶
展也嗣人是續是似服勤中外時踰四紀乃濟其羙乃揚其名¶
<pb:KR4d0503_SBCK_028-19b>¶
罔有失墜以荷寵靈煌煌¶
天書下賁玄宅發其幽潜昭融烜赫辛禮之原巋然豐碑琢而¶
銘諸以代鼎彞百丗之下視此遺刻維孝維忠永胤無極¶
金華黄先生文集卷苐二十八¶
