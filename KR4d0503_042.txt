# -*- mode: mandoku-view; -*-
#+TITLE: 金華黃先生文集
#+DATE: 2015-09-11 16:25:27.109440
#+PROPERTY: ID KR4d0503
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 42
#+PROPERTY: FILE SB04n0531-042金蕐黃先生文集-卷第四十二.
<pb:KR4d0503_SBCK_042-1a>¶
金華黄先生文集卷四十二¶
　塔銘　臨川危素編次¶
　　龍翔集慶寺𥬇𨼆禅師塔銘¶
今天子至元元年太中大夫廣智全悟大禅師住持大龍翔集¶
&KR0159;寺訢公上謝事之請御史大夫撒迪公以聞　上不允遣¶
使特　詔加𥼶教宗主兼領五山寺敕䑓臣諭　㫖俾安¶
居以終老寵錫&KR0278;渥賚及其徒公不敢違黽勉受　命至正¶
四年夏五月巳丑𦍤乃陞堂辞衆退䖏東庵且援著令循本宗¶
資次舉徑山曇芳忠公以自代俄示微疾其月二十有四日壬¶
子委順而化六月四日&KR0605;未奉全身殯于石頭城塔院臺府暨¶
郡邑諸司咸設祖奠于道左送者數千人八月十有六日壬申¶
&KR0590;于塔院之後岡分爪𩬊建塔杭之鳳凰山下弟子宻詣以師¶
<pb:KR4d0503_SBCK_042-1b>¶
法嗣穹窿住山廷俊之状走金華山中諗于溍曰先師紹隆祖¶
道師表人天克恊¶
帝心光膺　聖眷宜有述以示来葉子甞庀軄太史氏且辱¶
交於先師銘非子誰冝爲敢奉状以請溍載念師之告𡨜也不¶
逺千里以𫠦服玩来識永訣若有所屬於溍者&KR0105;不得以衰退¶
爲觧謹按公諱大訢自號𥬇𨼆族陳氏唐尚書操之裔丗居江¶
州後徙南昌故今爲龍興之南昌人父載母蕭氏公㓜開爽授¶
以書即成誦七&KR0010;㳺僧舎見佛像輒作礼瞻戀忘歸父母知不¶
可留九&KR0010;俾去家依伯父雲上人於本郡之水陸院祝𩬊礼雲¶
之徒彰上人爲師㝷受具戒年十七&KR0004;至廬山謁開先一山萬¶
公留掌内記既而遣詣百丈山&KR0257;晦機熈禅師一見深加器重¶
由内記陞居記室一日詰之曰黄龍得旨泐潭領徒㳺山名聞¶
<pb:KR4d0503_SBCK_042-2a>¶
叢林及見慈明氣索汗下過在什麽䖏公抗声曰千年桃核裏¶
覔甚旧時仁師愈竒之又一日以百丈野狐語詰之曰且道不¶
落囙果便堕野狐身不昧因果便脫野狐身利害在什麼䖏公¶
擬荅師&KR0205;喝之自是平生凝滯渙然氷釋矣公毎謂先徳有云¶
但有纎疑不到無學安䏻七縦八横乃益研教典㫄及儒家道¶
流百氏之&KR0003;師迁杭之净慈仍㪯公居記室出丗住湖之烏囬¶
遂以瓣香爲師法嗣居&KR0010;餘去㳺江浙間復歸净慈一時大尊¶
𪧐在父師行者咸与爲忘年友甞訪中峯本公於天目山坐語¶
至夜半風大作势欲裂崖石左右皆辟易公不爲動中峯甚敬¶
異焉鳳凰山大報囯寺以灾毀而法席空虚行宣政院𠋣公起¶
其廢公既至棟宇一新而規制有加於舊土田爲豪民𫠦㩀者¶
悉取而歸之丞相脫歡荅刺罕公領行院事雅知公遷主中天¶
<pb:KR4d0503_SBCK_042-2b>¶
竺而寺亦以灾毀不一年尽復其舊天曆元年有　詔以金¶
𨹧潜邸為大龍翔集&KR0159;寺妙柬名徳俾之開山公首膺其選特¶
𢌿三品文階以冠法號明年驛召赴　闕入見　奎章閣¶
賜坐良乆咨問法要對&KR0045;称　㫖因及公師傳之自於是侍¶
書學士虞公集承　詔為晦機製塔銘既又改中天竺寺額¶
曰天暦永祚以表公興&KR0167;之功而公之别院曰廣智亦俾虞公¶
為書其扁㮄𫠦賜貂裘金衲衣及它貴珎服用之物悉出異數¶
&KR0025;行者預賜有差尋命中使𫝊　旨館公於泰禧宗禋院留¶
居浃旬勞問狎至𠕅召見遂辞歸餞送之禮弥厚公巳南還復¶
遣使降　壐書加䕶香幣之頒無虚月¶
皇上御極待遇益隆用大臣　奏命公与百丈住山東陽煇¶
公同挍正&KR1244;林清規書成四方咸耴法焉公甞於室中問一僧¶
<pb:KR4d0503_SBCK_042-3a>¶
百丈野狐作麽生僧方擬進語公便打復問旁僧你道這僧好¶
打麽僧亦擬進語師亦打云同坑無異圡又一僧𠫵次公云青¶
州布衫重七斤即不問你道万法歸一一歸何䖏僧云東廊頭¶
西廊下公云瞎漢来這裏乱&KR0003;拈拄杖便打又一僧𠫵次公以¶
手指云釋迦弥勒文殊普賢&KR0025;你脚根下過去了也僧&KR0252;然公¶
即喝去其機鋒峻峭𩔖如此一住八年不淂謝復住九年脫歡¶
公爲行䑓御史大夫示疾前一日往致别焉既又别一二所知¶
欵語良乆逮唱滅猶力疾趺坐屬其徒以累受賜金帛作萬佛¶
閣上報　國㤙餘一無所及遂書偈而逝春秋六十有一夏¶
四十有六所度弟子若干人得法而分居列刹者若干人四㑹¶
語有録外集曰蒲室藁公以母年髙&KR0692;於覲省毎自謂有媿於¶
睦州編蒲奉親爰以蒲名室囙以名其藁云公質貌魁特襟度¶
<pb:KR4d0503_SBCK_042-3b>¶
豁如其𫠦爲文無山林枯𡨜之態変化開闔竒彩爛然而論議¶
磊落一出於正未甞有所偏蔽虞公称其如洞庭之野衆樂並¶
作鏗鈜軒昻蛟龍起躍物怪屏走沈&KR0115;發興至於名教莭義則¶
感厲奮激老於文學者不䏻過也人以爲知言&KR0004;魏國趙公孟¶
頫未識公得其文歎賞不巳即命駕訪之一時賢士大夫咸慕¶
而交焉公歸𡨜之日天大風雨殯之日宻雲四合隂凮肅然&KR0590;¶
之日城東南皆雨而城西獨無沾&KR0668;靈異之迹可徴不誣其遭¶
逢盛際始榮終哀有不偶然者矣銘曰¶
昔在　先朝龍&KR0467;下圡蠖濩之居化爲宝所人天四衆川奔¶
雲聚度門巍巍公其梁柱扵皇昌辰金輪御宇寵綏故舊使節¶
㫄午函香示信傳宣　天語曰以五山悉統於汝凡兹𥼶教¶
汝爲宗主敷求遺範用継汝祖㤙光衣&KR0013;榮過衮黼匪公宿徳¶
<pb:KR4d0503_SBCK_042-4a>¶
疇克荷&KR0018;典則𫠦存有墜必㪯木鐸載&KR0045;重䂓疊矩单提直指¶
表正端緒竪立法幢作大依怙宻禆　上化萬物時雨云胡¶
不憗訃聞當宁石頭之岡崇崇&KR0805;堵史臣勒銘垂休千古¶
　　崑山薦嚴寺竺元禅師塔銘¶
師諱妙道字竺元台之寕海人俗姓陳父曰某母何氏家故業¶
儒師生而骨氣凝重神資秀朗㓜𥊏斈不煩師訓&KR0057;喜誦佛¶
書既而曰文字之學人皆可為吾當求之扵文字之外可也善¶
凬鍳者語其父曰此子不凡寘之僧中可作長老人皆呼為長¶
老児偶患右目母携以禱於&KR0026;音像前仰見像之右目有小蛛¶
窠為掲去之患随愈父以為扵佛有縁年十六俾岀家依杭之¶
六和開化寺正嚴法師十八得度尋受具戒於大昭&KR0159;寺&KR0394;祥¶
律師嚴師令學百法論師曰一法不學學百法乎乃辞去徧𠫵¶
<pb:KR4d0503_SBCK_042-4b>¶
禅門知識皆不契最後至阿育王山謁横川珙禅師未㡬延歸¶
侍司一日聞室中㪯乾矢橛話意未觧怏怏不巳忽曰何乃自¶
為疑碍遂入見質所疑川曰汝不㑹&KR0088;展開两手云那那師豁¶
然大悟即呈偈曰雲門乾夫橛光明照十方鄮峯&KR0379;彂足五日¶
到錢唐川頷之頋謂衆曰𠕅来人也由是名動&KR1244;林行軰更相¶
詰難毎出其上㑹中飽&KR0257;者如竹山圭東石契唯菴貫皆敬畏¶
之至元已丑用㪯者出世于本邑之慈源寺&KR0003;法嗣横川居六¶
年法席鼎盛俄謝去訪髙沙彌遺踪於湧泉因留止焉仙居之¶
紫籜山廣度禅寺乆廢道俗僉言非師莫能起之郡府以為然¶
元貞丙申請師主寺事居五年棟宇一新仍懇荒&KR0126;之地為田¶
以&KR0085;其食學徒坌集師於圡木塲中接引無倦¶
仁宗朝有以師名上聞者&KR0013;　旨住黄岩之浮山鴻福禅寺¶
<pb:KR4d0503_SBCK_042-5a>¶
賜&KR0197;㝎慧玄明禅師皇&KR0159;癸丑正月也寺㫄民多豪横師至無¶
不輸誠傾嚮(衆/始)𫉬安其居紫籜浮山皆古刹由師而名愈𩔰延¶
祐丙辰忽若有不適扵意者亟引去部使者俾有司迫之還山¶
是夜衆悉夢師𠕅至巳而&KR0167;潜歸紫籜遂往拜横川塔於育王¶
省嚴師於六和嚴師䖏之於白賁庵浄慈靈𨼆两山争欲致之¶
俱不就㑹平江之東禅薦嚴禅寺虚席郡府及諸山同以䟽請¶
師&KR0024;其䖏居四年而拂衣歸休于白賁六和雖外宗衲子来&KR0257;¶
叩無虚日師年逾七十稍厭扵煩瀆懐紫籜之幽絶乃曵杖東¶
還送者徃徃泣别於江滸師責之日衲僧家當以斯道為巳任¶
視聚散如浮雲奈何恋恋效児女軰&KR0088;自此不岀山者十有四¶
年門人在方外者期以師年九十會&KR0159;於𦞃下師聞之曰我不¶
過明年正月半明年乙酉正月十有二日&KR0004;無𫠦疾苦忽修大¶
<pb:KR4d0503_SBCK_042-5b>¶
方諸老及外䕶書嘱以宗門大事且戒其&KR0257;學比丘永達司聦¶
曰汝䓁&KR0025;朝至暮行住坐卧起心動念皆是自家珎宝若辦真¶
實工夫作得主宰自然與道相應任&KR0025;生死変迁直是移換汝¶
絲毫不得方名大丈夫不孤&KR0018;出家斈道之志庻无媿於父母¶
師友亦不虚受佛祖慈蔭吾明日行矣汝䓁(冝/各)努力無䘮光隂¶
十三日黎明沭浴更衣趺坐略叙平生始末以別衆逹聦乞留¶
偈師曰諸方到此作尽𠆸俩我只如常不得巳援筆書偈曰佛¶
夀八十我多九年丗間情尽𡨜㓕現前&KR0300;笔而逝春秋八十有¶
九臘五十有二龕㽞七日闍維目睛齒牙不壊設利&KR0057;晶熒所¶
度弟子可田一玄建塔于浮山曰歸源清宇元𡨜建塔于紫籜¶
曰圎明當寺住持門人惟一収設利与諸不壊者分蔵焉師身¶
不滿七尺而質貌魁&KR0646;性剛直慎許可安貧樂道不為縁飾進¶
<pb:KR4d0503_SBCK_042-6a>¶
退之際䖏之&KR0073;如日用中惟以向上事開示斈者丗諦語言不¶
以掛口一僧問陸亘大夫見南泉云弟子家中有一片石也曽¶
坐也曽卧欲鎸作佛得麽泉云得亘云莫不淂麽泉云不淂未¶
審意作麽生師云如人向十字街頭開箇飯店只是不許人喫¶
一僧問和尚教看柏樹子話並無入路師云河裏失錢河裏漉¶
一僧夜上方丈請益師問汝毎日看什麽機縁僧云看狗子無¶
佛性話師云試㪯看僧欲啓口師厲声云夜&KR0055;下去僧不㑹歸¶
堂中怨詈不巳&KR0137;者以告師云它向後㑹去在僧聞之釋然其¶
方便為人多此𩔖台之郡長官某問如何是佛師云牛背上老¶
鴉問如何是法師云蘸雪喫冬𤓰大𢍆其意即挽師主天寕未¶
行而有浮山之命晚歸紫籜自號東海暮翁淅東大帥某居蕲¶
縣翼萬户府時两入山問道聞師開示&KR0055;用歎服&KR0047;䑓御史常¶
<pb:KR4d0503_SBCK_042-6b>¶
公某不逺二千里来訪師發薬之㽞兼旬不忍去其為達官大¶
人所重又如此紫籜有梁昭明太子廟大徳丁未&KR0010;大旱官吏¶
父老請雨不應師欲徙其廣神見夢於縣長吏曰為我一言明¶
日當雨長吏以白於師雨随至師之道非獨有以信扵人雖&KR0294;¶
神亦莫之&KR0014;違也故示㓕之後識与不識无不尽哀師有重枮¶
雪竇㪯古一百則頌古五十三則四㑹&KR0003;法語錄若干卷識者¶
評其機用峭㧞如鐡橛石片云温之夀昌禅寺住持門人法源¶
既結集而求太常愽士栁公貫序其首以行其丗司聦復以&KR0159;¶
元保福禅寺住持門人一知𫠦状師行業来徴銘溍𦍒及與師¶
接而挹其真凬頋以㳺於方内未䏻受法雨之餘潤懼無以賛¶
&KR0045;万一而司聦之来重以前育王住山印公諸大尊宿為之&KR0134;¶
請不敢以鄙陋固辞銘曰¶
<pb:KR4d0503_SBCK_042-7a>¶
禅林之盛宗唱並傳古響復續矯惟横川師之有聞匪听以耳¶
不勞展手巳淂吾髓虚而善應宗通&KR0003;通末後一着乃其極功¶
佛之夀命非有数量特以八十示世間相師多扵佛奚啻九年¶
靈根不壊身真&KR0770;然門人所記四㑹有錄我銘其蔵用志𨹧谷¶
　　筠巖律師塔銘¶
師諱大節&KR0197;筠岩族趙氏越之㑹稽人㓜不茹葷年二十有六¶
乃辞家入道得度於上虞法果寺中孚禅師尋受具戒動必中¶
度其祖欽律師住台之妙果甚爱重之遣&KR0025;同郡花涇銛法師¶
為天台性具之學輒䏻通其大義銛見師戒行精嚴謂曰佛之¶
慧命&KR0009;在毗尼汝大父律中宗匠汝䏻扵𠦑丗光紹其宗吾道¶
不在兹乎師承命即日渡江依石峯印律師扵杭之灵芝寺不¶
数年悉䆒其宗旨明&KR0159;吉公延致西班乆之㑹虎岩良公嗣主¶
<pb:KR4d0503_SBCK_042-7b>¶
法席推居苐一座演暢融明&KR0100;範峻整為衆𫠦恱服而敬畏然¶
䏻以慈悲攝誘与物無忤岀世本郡之羅漢院支傾植仆靡惮¶
其勤迁主松江之延㤙报徳寺道譽益盛屡欲謝事而其徒不¶
忍捨　居二十有六年一旦不疾而逝臨終称佛名不輟俄黙¶
坐而暝如入&KR0055;㝎焉重紀至元之元年十月二十五日也丗夀¶
九十僧臘六十五闍維舌根不壊函靈骨歸上虞建塔于法果¶
師長眉&KR0055;目廣顙豐頥三衣惟布日但一食人施以錢有来索¶
者予之無　以故囊無留貲在明&KR0159;時寺屋以灾尽毀而師𫠦¶
居&KR0170;堂獨存明日有一卒来前言昨日救火傷吾&KR0085;言訖忽不¶
見而几上&KR0330;陀天神像&KR0085;缺一指聞者莫不大驚師三閱大蔵¶
行中書左丞容齋李公以師事之一日延師誦經神僧為降異¶
光滿室衆所共覩李公語人曰節公佛菩薩地位中人也&KR0010;大¶
<pb:KR4d0503_SBCK_042-8a>¶
侵淅河東西殍死者縦横溝壑間師岀衣盂之貲建無&KR0210;大㑹¶
三晝夜施者不慕而集瑞應之迹&KR0057;夛而師未甞言之盖自雙¶
林唱㓕丗逺教分殊師異旨莫適相通師雖受持律部而兼&KR0113;¶
念佛三昧効古人作懐净圡詩数十萹昔大智和尚甞曰吾生¶
弘毗尼死歸安飬平生𫠦淂惟二法門大智之後善継善述惟¶
師有焉師𫠦度弟子一清今住越之東山禅寺孫若干人其上¶
首明&KR0159;住持講律宗主志果状師行業請為之銘用刋于兹碑¶
銘曰¶
佛乆㓕度三學殊宗卓然大智合異為同惟師承之克恊其志¶
㑹二法門歸一大事彂祥効瑞人天具依靈根不壊&KR0805;堵巍巍¶
有大苾蒭為律宗主謁辞樹碑昭示𫠦祖¶
　　四明乾符寺觀主容公塔銘¶
<pb:KR4d0503_SBCK_042-8b>¶
四明乾符寺觀主大師諱普容字太虚俗姓茅氏丗爲餘姚人¶
年十有四出家於里之屿山又十有三年祝𩬊扵杭之昭&KR0159;明¶
年受具戒於明之開元依碧溪聞公於明之延&KR0159;杭之集&KR0159;者¶
乆之&KR0025;石林介公歸延&KR0159;淂止觀法門於桐溪済公既歴四行¶
雪岑海公爲升座&KR0003;偈囙以主觀事亡何返屿山扵是乾符乆¶
廢新復半岩全公北溪謙公咸諉以興造師爲募施者建寺如¶
其舊買田六百畮有畸与寺别籍作九品觀室居焉法席偶虚¶
江湖道俗皆兾得師補其䖏避不就郡人福清州判官楊某爲¶
構精舎城東三里𫠦白有司以聞于　朝有㫖賜寺額曰&KR0268;¶
濟且加法師號俾之開山師黽勉受　命爲買田三百畮有¶
畸贍其衆而仍居乾符俄㪯净業㑹扵&KR0268;済与衆別眀日遂别¶
士大夫常𫠦住還者又明日示𡨜於𫠦居之觀室春秋七十夏¶
<pb:KR4d0503_SBCK_042-9a>¶
四十四時延祐七年二月一日也某月某日奉全身塔于慈済¶
寺東南若干歩𫠦度弟子惟允法言䓁若干人法言既嗣住慈¶
済始状其行事願刋之兹碑溍謹為之序曰師家故業儒詩礼¶
之斈厥有端緒今不言尊其教也粤自大雄唱㓕殊師異旨莫¶
適統一惟天台之傳為得其宗而學者或梏於章句有教無行¶
師盖病之是故一年修常坐二年修常行餘時則修半行坐非¶
行坐凡然其頂者三𤑔其臂者百閱七年而四三昧以具既又¶
集同行修大悲期一年净圡期七年寓公䖏士慕而与之㳺輒¶
為㪯東林故事四衆&KR0025;之為四十八願㑹者座下恒数十百人¶
𫠦著書惟圎修要義一卷而未甞示有證入故人無得而称焉¶
&KR0010;大饑且疫為粥活其不䏻自食者用闍維法歛送其死無所¶
歸者今行中書左丞李公時為紹興路緫&KR0249;師為建普度㑹十¶
<pb:KR4d0503_SBCK_042-9b>¶
晝夜竣事若有&KR0084;謡聲同知&KR0159;元路緫&KR0249;府事張侯以旱告師¶
為合同修六十人詣白衣觀丗音像前肉香祈哀感瑞光如瓔¶
珞雨三日乃止駙馬都尉瀋王謁&KR0024;怛洛迦山道岀四明膜拜¶
執弟子禮請主如意輪期三七日尋𫉬異夢益申敬亊此皆丗¶
之𫠦共称者也昔安㝎梁氏盖入天台之室矣然扵其行位猶¶
曰不可得而知也矧以溍之蒙陋未始一登師之堂其有以異¶
夫丗之知師者乎譔次其畧賛&KR0045;万一云尓銘曰¶
八教𫠦詮曰一大事孰昧其依淂語失義有&KR0646;大師玄珠宻契¶
爰即身心而指㝎慧法網可裂行海無際一雲在空潤澤旁施¶
丗出丗樂平䓁不二侯王順凬天龍効瑞徒闚應迹莫表階位¶
勒文焯实式告来裔¶
　　眞如觀主夀公塔銘¶
<pb:KR4d0503_SBCK_042-10a>¶
錢唐眞如&KR0026;主大師示𡨜後五年弟子慧炬始以状求予銘其¶
舎利之塔予退休之餘方掃除筆研然以師道行之尊乃予夙¶
𫠦歆慕而慧炬又遣使馳書踰濤江而来何敢以荒落固辞按¶
状師諱正夀别&KR0197;松壑族姓徐氏杭之錢唐人父名某家故業¶
儒師自髫齔之年厭䖏塵俗棄家斈浮圖法於南天竺之崇㤙¶
演福寺某年&KR0025;住山栁塘&KR0096;公法師得度為沙門誦經禮佛晝¶
夜不輟平居食不過中脅不至席嚴持禁戒彌乆益堅某年玉¶
岡潤公法師来住是山師既聞妙教即立妙行道譽日廣遂陞¶
居苐一座為斈者師座下恒数百人師随機開示縦談極辨未¶
甞少倦江湖道俗争欲得師出丗以主法㑹師之母某氏賢而¶
有識毎戒之曰慎勿以住院累我師亦恪遵母訓諸方以聘幣¶
来者皆峻拒不納而扵自行之功愈加精進行四三昧終而復¶
<pb:KR4d0503_SBCK_042-10b>¶
始雖寸隂弗棄有施以財物者輒均分於衆而以已所得贖禽¶
魚之屬以放生衣鉢之外絶无長物某年肇建真如觀堂於錢¶
唐城北母亦随喜尽岀其匳具以資役費堂成奉安千手千眼¶
觀丗音像於其中&KR0010;以季秋之月集十方行人修大悲懴三七¶
日又别立普賢道塲&KR0010;修法華三昧構重閣&KR0869;置金書大般若¶
經銀書大智度論於其上而闢其下為講堂以待来學師凡造¶
佛像演經文主懴期授戒法往往感天神侍坐天雨宝花靈光¶
瑞相變化非一莫可殚紀至正二年春二月俄示微疾語其衆¶
曰佛𣵀槃前一日我當去可為我建净圡懴七晝夜以助西歸¶
十三日沭浴更衣端坐達旦廣&KR0003;觀心觀佛净圡法門以䇿勵¶
斈徒安然而逝十四日也丗夀若干僧臈若干十九日闍維啓¶
龕視之顔貌如生手足柔軟既而於火輪中放金色光涌髙数¶
<pb:KR4d0503_SBCK_042-11a>¶
丈衆共覩師坐五色雲端凝然不動遺烬中舌根不壊得舎利¶
無數其徒相与謀而起塔扵觀堂之　若干𡵯師𫠦度弟子得¶
其法者曰徳禹嗣主觀堂曰普曜住車溪廣福教院曰慧炬及¶
宗勝英辯慧寕至道居安䓁今同居天竺靈山寺行法華三昧¶
以千日為期云銘曰¶
衡台之教囙言以傳惟真如師匪託空言以净信心由觧起行¶
具四三昧圎修圎証捴持万法安住一乗乃發弘願接物利生¶
天神&KR1113;靈宝華現瑞感應之交靡容思議化期既畢駕言西歸¶
萬目所瞻眞身在兹昔本非来今亦非去冩以銘詩式𢠢摧慕¶
　道行碑¶
　　大&KR0159;夀禅寺住持秋亭禅師亨公道行碑¶
有大比丘曰秋亭禅師&KR0013;¶
<pb:KR4d0503_SBCK_042-11b>¶
今天子命住持大都大&KR0159;夀禅寺其謝事而去迨今十有四年¶
王公大人莫不髙之學徒欲望其聲光接其辞氣而不可得今¶
住持臣僧顯儀實師法嗣之上首謀立石以頌其徳使覧者有¶
𫠦觀感而興起焉至正十年夏四月九日¶
上御興聖便殿翰林學士承㫖臣哈刺八都児臣拜拜以為言¶
制可其奏事下本院命侍講斈士臣溍撰文學士臣好文書丹¶
别敕集賢侍講學士臣期頥篆題其額臣溍謹按師名洪亨順¶
徳之綦陽鎮孔氏子也家本業農而其父𥊏讀書為善士母仁¶
慈而有賢行&KR0057;崇信𥼶氏之&KR0003;一夕夢金像滿室翊日而師以¶
生師天禀迥異常児自㓜不茹葷飲酒毎慨然懐出塵之想父¶
母不欲違其志七&KR0010;即令岀家礼本府開元寺　公為師服勤¶
左右朝夕匪&KR0520;師性醇厚而言簡檏人未甞見其喧譁戯𥬇年¶
<pb:KR4d0503_SBCK_042-12a>¶
二十得度受具徧㳺講肆微言奥旨無所不達謂单提直指乃¶
向上宗乘之捷徑遂至京師謁西雲禅師安公扵大&KR0159;夀寺一¶
見輒加賞識命入室侍香師勤於咨決雖示以呵責畧無動色¶
西雲大竒之傳衣而付法焉西雲唱㓕師法兄北溪禅師延公¶
嗣領其衆首命師主城西之廣福寺居&KR0010;餘挈瓶錫南㳺㐮漢¶
江淮間凡名山巨刹大善知識無不與之相叩擊而䆒其㫖趣¶
㑹于大同還駐竹林寺未㡬復歸休于&KR0159;夀尋以北谿命主彭¶
村之觀音院垂及五年四衆傾慕施者坌集大殿丈室門廡咸¶
為之一新北溪退席法兄魯雲禅師興公継之命扵苐一代玄¶
𡨕禅師法座秉拂拈香開堂演法出丗住持奉聖州之保寕寺¶
甫四年信嚮者愈衆魯雲逝而師以公㪯&KR0024;其䖏亦止四年小¶
大之務靡不尽心䇿厲其徒多成法噐俄一日大書偈曰和南¶
<pb:KR4d0503_SBCK_042-12b>¶
上禮諸髙徳別請他人拯釣舡書畢&KR0300;偈扵地芒鞋竹杖出門¶
徑去衆皆大驚奔走求之不得或報師𨼆於文明門外一小院¶
两班执事率衆邀迎師不為起𠕅書偈曰䇿杖腰包歸去也𠕅¶
来不直一文錢衆莫知所為乃相率白于宣政院遣客省使詣¶
師挽留之仍詢以逺引之故師曰祖師有云三年不去五年不¶
住此乃&KR0025;上流傳之遺凬客省使還院白其事皆歎曰去冨而¶
就貧眞所謂高僧也太師右丞相秦王伯顔在中書亦遣官𠕅¶
三勸請度不可强乃聽其所之師遂歸𨼆于順徳之開元寺&KR0085;¶
不出户者踰十年顯儀既&KR0013;　上旨来&KR0024;其䖏乃遣迎致師¶
於故𫠦住觀音院以便展省師年埀七十耳聦目明住丗歴刼¶
未昜量也𫠦度弟子勝喜勝寕䓁若干人嗣其法者今&KR0159;夀𩔰¶
儀及永平開元住持某䓁若干人惟&KR0159;夀实四方禅宗列刹之¶
<pb:KR4d0503_SBCK_042-13a>¶
首　朝廷甞刻玉為印以賜之崇階㫫位之所加後先相望¶
當路知師雅意謙退第奏請降　㫖賜&KR0197;某大禅師其高凬¶
逺致槩可想見而臣溍起自衰退乆&KR0060;寵榮頋何&KR0085;以知師受¶
記書辞無任媿懼其銘曰¶
巍巍人師祖道是承兼善三斈实為一乘精求愽訪玄機宻𢍆¶
燈皆同明海无異味推其自利用以利他雲奔川湊如客赴家¶
功成身退拂衣逺㪯蟻聚鱗集如児失母四衆攀慕万夫莫逥¶
迹有𨼆𩔰心非玄来動也時行静也時止出以濟物䖏以全已¶
龍象𫠦萃人天具依鴻飛冥冥弋者奚為名之我随上徹¶
當宁詞臣作頌清凬千古¶
<pb:KR4d0503_SBCK_042-13b>¶
¶
金華黄先生文集卷弟四十二¶
