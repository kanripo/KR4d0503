# -*- mode: mandoku-view; -*-
#+TITLE: 金華黃先生文集
#+DATE: 2015-09-11 16:25:26.338692
#+PROPERTY: ID KR4d0503
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 26
#+PROPERTY: FILE SB04n0531-026金蕐黃先生文集-卷第二十六.
<pb:KR4d0503_SBCK_026-1a>¶
金華黄先生文集卷第二十六　續藁二十三¶
　　　　　　　　　　　　　　　　　臨川危素編次¶
　神道碑¶
　　資徳大夫陜西諸道行御史臺御史中丞董公神道碑¶
故陜西諸道行御史䑓御史中丞董公旣殁且葬二十年而墓¶
隧之石未有刻辭至正十年夏四月九日¶
皇帝御興聖殿東便殿治書侍御史臣老老　奏請命翰林¶
侍講學士臣溍為之銘資政院使臣朶爾直班書其文治書侍¶
御史臣期頥篆其額以賜焉臣溍謹按公諱士㳟字肅卿姓董¶
氏真㝎之藁城人贈光禄大夫大司徒趙國宣懿公諱昕公曽¶
祖考也龍虎衞上將軍監軍右副元帥知中山府事贈推忠翊¶
運效節功臣大傅開府儀同三司上柱國趙國忠烈公諱俊公¶
<pb:KR4d0503_SBCK_026-1b>¶
祖考也資徳大夫典瑞卿僉樞宻院事贈體仁保徳佐運功臣¶
太師開府儀同三司上柱國趙國正獻公諱文忠公考也妣顧¶
氏趙國夫人公生而端重確實人未甞見其嬉咲狎昵正獻公¶
薨¶
世祖皇帝甚悼惜之召見其諸子公年甫十三從長兄清獻公¶
士&KR0575;至　上前命徃返行于庭中見其氣宇凝粹正色歛容¶
周旋中度大竒之自是出入禁闥無間問曽學射否對曰¶
陛下統一四海功成治㝎無事於武況漢人挾兵有禁故臣於¶
弓矢之事未之學也　上頋左右曰其父祖於國家有大勲¶
勞非他漢人比即賜以弓矢仍命董氏之族悉弛其禁公旣長¶
入備宿衛為尚　奉御從¶
成宗皇帝至三不刺時方俾道流設黄籙大醮以公純誠恭謹¶
<pb:KR4d0503_SBCK_026-2a>¶
命領其事及代祀嶽瀆復命稱　旨益&KR0013;奬眷忠烈公九子¶
正獻次居八¶
世祖恒呼之曰八哥而不名正獻五子公最㓜¶
成宗見公如見正獻因以察罕八哥呼之其見親禮如此大徳¶
九年特授奉議大夫典瑞少監十一年有位公下者中書奏升¶
為太監　上怒曰董少監本居上乃不升何耶特命升太監¶
進階正議大夫公再辭而後就軄宫車晏駕親王有覬覦　噐¶
者亟欲得符璽公横身堅守至廢寝食¶
仁宗皇帝入平内難公奉　御寳以進詢其姓名以父名對¶
仁宗大悅俾司舊軄¶
武宗皇帝旣正大統賜黃金帶以旌其忠至大元年典瑞升為¶
院即拜公中奉大夫同知典瑞院事二年有勑樹碑先塋賜以¶
<pb:KR4d0503_SBCK_026-2b>¶
鈔十萬緡辭至再三止受其半訖事悉分其餘於親鄰一豪不¶
以他用四年岀爲江南諸道行御史臺侍御史處事務舉大綱¶
不爲苛細人服其知體¶
仁宗嗣位皇慶二年典瑞爲監如故圗任舊人無以易公乃拜¶
公資徳大夫典瑞卿俾幕僚偑金字圎牌馳驛敦請公旣至適¶
有皇族位公下者公辭曰臣以庸陋尸位惶恐未安矧敢居宗¶
室之上乎願處其下　上坐寢殿遣中使促之曰朕以卿勲¶
舊之子故兹委注其母多讓待卿署事然後視朝公不得已乃¶
拜命入謝　上嘉奬曰老成君子也甞問民間𫠦疾苦以薄¶
歛省刑對問臣子之道以忠孝對由是愈見信任清獻公薨扵¶
開平特給乗傳俾公護䘮還葬盖異數也延祐二年復立陜西¶
諸道行御史臺以公爲侍御史　上曰董士恭忠勤篤實冝¶
<pb:KR4d0503_SBCK_026-3a>¶
加升擢乃以公為御史中丞太師阿斯罕以丞相行省陜西嘗¶
有　旨命之迎接便服不拜俄一日　詔下肩輿登堂北面¶
而坐衆皆惡其無禮而畏其𫝑&KR0395;無敢以為言者公厲聲曰¶
天子憐公以足疾賜公便服不拜而已今坐扵堂上而使衆官¶
具公服羅拜扵堂下不敬孰甚焉叱左右去其肩輿明日諸察¶
官踵門謝曰微公一言紀綱墜矣我曹誠可愧旣而有以尸位¶
自劾者&KR0010;大旱公齋沐潜禱于九龍池而雨&KR0010;即大熟俄謝病¶
而歸僚属追至㶚橋&KR0210;留之公不爲止皆垂泣而還累擢河北¶
河南江北淮東兩道㢘訪使俱不赴優㳺田里杜門謝客與世¶
相忘十五年如一日雖家事一無𫠦問嘗語𫠦親曰吾渉歴䆠¶
途東馳西鶩不遑寕處今幸𫉬投閑以詩書教子孫而樂餘年¶
平生之願也竟不復出而以考終公生扵至元十五年三月三¶
<pb:KR4d0503_SBCK_026-3b>¶
日卒於至順元年三月三日享年五十有三以其月十五日葬¶
于藁城九門先塋之次娶張氏中書左丞贈太師忠宣公文謙¶
之女封某郡夫人前十年卒繼喬氏封某郡夫人子男二人長¶
守讓太中大夫東昌路緫管兼本路諸軍奥魯緫管管内&KR0134;農¶
事次守訓　大夫中書工部司程女三人長適劉文鐸次適¶
武衞親軍都指揮使鄭某次適廣東道宣慰使司都元帥府都¶
事蘇樞孫男二人錞鍷女二人公質貌魁竒性度坦夷慎威儀¶
寡言語以謙退自處而臨事善斷識見過人平生不登權貴人¶
之門　上眷雖渥未老而休人莫不歎慕之而公&KR0004;不自以¶
為髙也臣溍忝以非才承乏執筆𨽻太史氏頃&KR0010;&KR0013;　旨纂¶
修功臣傳董氏一門豐功盛烈見扵登載者皆幸與聞兹又承¶
詔嗣為公碑考公平生制行詩𫠦謂好是正直書𫠦謂世篤忠¶
<pb:KR4d0503_SBCK_026-4a>¶
貞昜𫠦謂謙謙君子盖兼之矣冝其光膺眷𠋣為國親臣勲徳¶
之著至扵乆而人不能忘也頋鄙陋衰朽莫能上副¶
聖天子寵嘉老成之意稽首獻文無任戰慄銘曰¶
董氏之先世著勲庸蟬聮四葉逮于公■公生相閥蚤有令聞¶
從容入對弗亟于進陟降左右日侍燕間命以典瑞實惟世官¶
國有危疑保其重噐完歸于上靡容窺伺人惟求舊由監而卿¶
温其天語褒以老成公居外臺肅持風紀昭受主知遂長御史¶
重臣貴倨人莫敢言公𩔰斥之朝&KR0733;乃尊奉身而退時止則止¶
洊頒使莭公不為起深居獨樂十有五年委順而化式歸其全¶
史臣勒銘朂爾後嗣敬承天休世濟其羙¶
　　御史中丞贈推誠濟羙功臣榮禄大夫河南江北䓁處行¶
　　中書省平章政事柱國追封兾國公謚忠肅董公神道碑¶
<pb:KR4d0503_SBCK_026-4b>¶
至正八年春某月　制贈故御史中丞董公守簡推誠佐治¶
濟羙功臣榮禄大夫河南江北䓁處行中書省平章政事柱國¶
追封兾國公謚忠肅中書宰臣旣奉　制付外施行夏四月¶
丙子復　奏請并賜以神道之碑上可其奏勑翰林直學士¶
臣溍爲之銘河南江北行中書省左丞臣守誠禮部尚書臣期¶
頥書篆以賜焉臣溍頓首受　命而退公兄子太常禮儀院¶
判官鑰以其孤鎧祥事未畢代爲奉集賢侍講學士蘇天爵𫠦¶
述行狀授臣溍曰請以𤰅采擇臣溍謹按董氏世居真㝎之藁¶
城公諱守簡字子敬曽祖諱俊龍虎衞上將軍監軍右副元帥¶
知中山府事贈推忠翊運效節功臣太傅開府儀同三司上柱¶
國追封趙國公謚忠烈祖諱文忠資徳大夫典瑞卿僉書樞宻¶
院事贈體仁保徳佐運功臣太師開府儀同三司上柱國追封¶
<pb:KR4d0503_SBCK_026-5a>¶
趙國公謚正獻考諱士珎資政大夫御史中丞贈純誠肅政功¶
臣太傅開府儀同三司上柱國追封趙國公謚清獻三世並有¶
傳在國史曽祖妣李氏祖妣顧氏妣柴氏俱從封趙國夫人公¶
年甫弱冠入𤰅宿衞克遵祖父之訓畨直不踰晷刻歩武必中¶
尺度¶
仁宗皇帝察其忠謹特命為集賢侍讀學士公辭曰臣幸以家¶
世之舊給事　内&KR0733;臣之學行猶不及臣兄守中况¶
國家肈置集賢資其徳義以輔翼　聖眀臣實不足當其選¶
上曰朕素知卿家法崇謙讓今為卿成之公兄方官于典瑞乃¶
特遷之集賢而授公朝列大夫僉典瑞院事以代其兄官長有¶
善謔者見公舉止端重數為俚語以誚之　上曰董僉院儒¶
者勿嫚侮也　上嘗賜公以真徳秀𫠦著大學&KR0283;義時承平¶
<pb:KR4d0503_SBCK_026-5b>¶
多暇近侍問進以酒公因引&KR0283;義之說以諌　上嘉納焉¶
英宗皇帝嗣位禁衞周宻非元勲貴戚不得入見獨公出入無¶
間一日　上問卿平居何好何習亦善射乎對曰臣聞諸父¶
師曰為臣當盡忠為子當盡孝&KR0060;好其言患未之能習弓矢之¶
事雖常習之非𫠦好也　上恱有名駞良馬　幣之賜公奉¶
詔禱祠秦蜀山川而還　上問来何遅對曰道經陜西見民¶
多飢死移文行省開倉廪以賑之故来也後然不能無專擅之¶
罪　上曰卿朕之汲黯也亟加賞賚眷遇彌渥丐外遷嘉議¶
大夫淮安路緫管為治務以平易近民而民自不能欺土豪或¶
挾其黨與恣為暴横公痛繩以法民乃𫉬安&KR0010;大旱條列&KR0189;政¶
便宜驛聞未及俟報首以禄廪倡僚属及冨家&KR0162;錢出粟土著¶
之人則給以錢使不失其業旁郡流移而至者則為粥以食之¶
<pb:KR4d0503_SBCK_026-6a>¶
慮衆之𫠦聚昜生疫癘則處以閑曠髙爽之地則收瘞焉旣而¶
朝廷講救荒之政下令募人入粟&KR0024;官公益得盡其心而不憂¶
　　之不&KR0071;職田皆棄弗取曰吾為¶
天子牧民寧忍坐視其飢而獨飽乎䢴溝水涸運道弗通發官¶
帑僦工䟽浚之因使貧民得食其力公私咸以為便旣而水旱¶
相仍有禱輙&KR0063;民以免扵&KR0162;瘠未幾徙汴梁路緫管郡人挽留¶
不得行單&KR0016;由他道而去汴梁為大河以南一都㑹事至叢𠟵¶
公操約馭詳&KR0733;無畱訟齊人官于汴而不返者有弟利其家貲¶
迫寡嫂破冢出其柩歸葬于郷嫂弗欲而莫能止也則匿其夫¶
遺骨之一體弟訴之官下嫂于獄鄰有豪家覬以賤價專其田¶
宅乃共賄獄卒殺其嫂而以病死聞公探得其情事乃白弟及¶
豪家獄卒皆論死宛丘有惡少為宗族閭里害其同黨乗衆怒¶
<pb:KR4d0503_SBCK_026-6b>¶
殺之而誘其妻以逃事斍有司逮惡少族人當以殺人之罪公¶
閱其牘詰吏曰惡少旣死其妻安在吏不能對乃捕其同黨及¶
𫠦誘妻至則一訊具服遂釋其族人汴人以為神明公治兩郡¶
𫠦至必大興學校以化民不徒善綜理庻務而巳擢海北海南¶
㢘訪使廣西徭人&KR0060;發不時官軍莫能制徒侵暴居人湖湘間¶
&KR0057;困扵飛芻輓粟民無寧&KR0010;公劾罷其緫兵官行省左丞諸軍¶
肅然用命其地悉平仙江淮財賦都緫管或疑公有不屑爲公¶
恪共其職無少憚人乃知公未昜淺窺也擢江東㢘訪使以疾¶
告歸居無何召為大都路都緫管兼大興尹辭不赴特遣中使¶
賜以上樽強起之旣入見　上面諭曰朕深知卿淮安汴梁¶
之政京師雖浩穰以卿之才為之無難也輦轂之下豪右多挾¶
勢以撓法有犯者公一無𫠦貸威声大震聞者無不震讋期月¶
<pb:KR4d0503_SBCK_026-7a>¶
而政成除樞宻院判官擢山東㢘訪使未行拜中奉大夫陜西¶
行中書省叅知政事以疾辭擢浙西㢘訪使召除侍御史拜資¶
善大夫湖廣行中書省左丞俄改拜江南行御史臺御史中丞¶
先是剏建龍翔集慶寺雜取土田噐物之籍于官者以給之故¶
平章政事張蔡公别業亦&KR0571;焉&KR0013;　旨復以歸于張氏有司¶
猶䂊觀望弗即奉行公旣至立命歸之召還拜御史中丞用人¶
但取其忠實惡以訐為直以察為明不動聲色而保完正氣其¶
識量遠矣居數月拜中書左丞公力辭曰臣以非才忝備官使¶
受任以来夙夜戰兢恒恐&KR0549;祖父之遺業而&KR0018;　國家之至¶
恩况中書岀治之本丞轄列扵執政何敢貪冐寵榮而不自揆¶
乎　上曰此朕志𫠦素㝎卿其勉思報效可也公旣視事以¶
畿甸之民阻飢白扵丞相岀京倉粟二十萬石下其直以濟之¶
<pb:KR4d0503_SBCK_026-7b>¶
慮四方之逺耳目有𫠦不及則遣官分道撫問而存恤之時宰¶
執惟公爲漢人畫禦灾之筞至忘寢食形容爲之枯槁新進士¶
當授官而銓曹言恐礙入粟&KR0024;官者公曰　朝&KR0733;下詔求賢¶
將以爲公卿大夫之儲苟急扵彼而緩扵此人將以獻榮不如¶
獻粟爲口實而貽𥬇扵天下後世矣衆無以對乃授進士官如¶
故事有司患盗欲重其法公曰民貧故爲盗不求𫠦以使之不¶
爲盗而&KR0075;刑以逞豈善政乎或謂頃&KR0010;汴人搆亂首惡固已伏¶
誅而連坐者獄猶未竟此盗𫠦以滋也公曰罪人已得州縣奉¶
行文書容有不能辨其真偽者非可盡以首從論且事在　赦¶
前豈可使　國家失信扵人而無以安反側乎當坐者百餘¶
人皆釋不問始盗起時　&KR0733;議禁漢人母挾弓矢　上曰¶
董左丞祖父佐　先朝取天下有大功不可例以爲漢人而¶
<pb:KR4d0503_SBCK_026-8a>¶
而禁之特命賜之弓二凡其族人皆勿禁著為令以左丞知經¶
筵事仍緫裁遼金宋三史及三史成公自中書奏上之未幾復¶
拜御史中丞進階榮禄大夫公援舊比固辭　上𠕅三勉諭¶
乃拜受至正六年夏四月　大駕時廵上京公扈從至幄殿¶
上觧御服以賜命居大都留臺五月庚子以疾薨于位享年五¶
十有五臨終告其子鎧曰我在中書時¶
皇上賜以先清獻公神道之碑而乆未及刻我死汝亟為之言¶
訖而逝訃聞　上為之震悼&KR0608;以鈔二萬五千緡仍令有司¶
護視其歸葬遂以六月癸酉葬藁城九門之東髙里先塋公資¶
禀沈毅履行純篤生將相家而未始豢扵貴驕清獻公家法素¶
嚴公居侍旁循循雅&KR0346;早渉書傳不煩師授而大意已瞭然心¶
目之間盖其𫠦養與草茅凡下固自不侔也忠烈家庭之訓曰¶
<pb:KR4d0503_SBCK_026-8b>¶
吾少遭多難長遇眀時樹立勲名皆　朝廷聖徳神功之𫠦¶
及今老矣無能為也汝等當思㢘慎不欺以報　國家或以¶
貪墨敗官則非吾子孫死亦不得從葬先兆宜謹識之公佩服¶
不敢忘故居官以清白著聞家無留貲僅蓄書數萬卷俸禄不¶
侈扵自奉惟䘮𥙊則致其豐待宗族羣從以恩吉㓙皆有𫠦給¶
教子必延名師里中孤寒之子亦使就學接公卿士庻咸有禮¶
度故殁之日無貴賤少長莫不痛悼焉公娶烏氏國朝名士沖¶
之女扵經史無不通動必恊扵閫範累封趙國夫人子男二人¶
長龯内供奉見謂能稱其家不幸前卒次即鎧好學而有立當¶
用&KR0315;&KR0024;官未命女二人長適秘書監丞鄭鄈次適崇福司丞張¶
歪頭&KR0002;稽古昔帝王之興必有豪傑起而應之率資其力以成¶
大業至扵第功行賞剖苻受封傳子及孫保其世禄重侯累將¶
<pb:KR4d0503_SBCK_026-9a>¶
未爲乏人&KR0002;夫異材間岀繼世象賢秉忠懐誠以承休徳書于¶
史䇿號曰名臣求之近世如董氏一門者罕見其比也當金之¶
末造忠烈公灼知　天命擁衆来歸與金人戰死濉水上而¶
金亦㝷滅其後正獻公與其伯兄忠獻公文炳仲兄忠穆公文¶
用俱以勲臣子從征雲南又從伐宋濟江而還曁再出師忠獻¶
遂與丞相淮王伯顔同取宋而㝎天下于一際時承平忠穆旣¶
以𦒿徳元老緫臺綱掌帝制正獻復以上𫠦親信入尚符寳由¶
郎而卿逾二十年子孫世嗣其職而公在典瑞歴兩朝不遷他¶
官御史中丞位望&KR0057;爲尊重自忠穆至公父子兄弟居是官者¶
六人可不謂昭代衣冠盛事乎江漢之詩曰無曰予小子召公¶
是似肇敏戎公用錫爾祉公正色立朝始終一節增光前烈形¶
于賛書¶
<pb:KR4d0503_SBCK_026-9b>¶
天子之命公與宣王之命召虎殆無以異公雖死猶生也臣溍¶
鈆槧末學固不敢&KR0060;自附扵大雅之詩人欽承　詔旨序次¶
本末抑亦庻幾無媿辭者矣銘曰¶
世其家者雖古或希顯&KR0098;董氏有之似之　天造方新¶
聖作物覩豪傑之興克歸　真主篤生後賢卒其伐功¶
皇靈𫠦加四方来同河山帶礪勲在盟府正笏垂紳以文昜武¶
逮公父子遺烈是承翊扶熈運保其盈成公滋益㳟委蛇進退¶
陟降左右踐敭中外莬符龍節未䆒𫠦施乃預樞筦乃佐宰司¶
乃長御史整齊憲度峻陟崇階丕昭異數一鑑之亡哀動¶
帝宸拊髀曰嘻兹予世臣錫之&KR0097;章下賁玄宅申以頌辭樹此¶
貞石¶
　　集賢大學士榮禄大夫史公神道碑¶
<pb:KR4d0503_SBCK_026-10a>¶
故集賢大學士史公以髙壽終公卿大夫相弔扵朝親戚故人¶
聚哭扵里曰兹我朝之遺直也故事大臣之葬必著石章載其¶
世系官職行能勞烈於是宰相執政以聞于　上命臣溍為¶
之文仍𠡠河南江北等處行中書省左丞王守誠翰林學士承¶
旨張起巖書篆以賜其嗣子銓俾掲于墓之原臣溍謹按河東¶
山西道宣慰使辛鈞之狀公諱惟良字顯夫姓史氏其先居亳¶
之城父金末避地鄆城因占籍焉曾祖諱深贈中奉大夫司農¶
少卿護軍追封亰兆郡公妣唐氏京兆郡夫人祖諱誠累贈資¶
徳大夫江淛等處行中書省左丞上護軍追封京兆郡公妣王¶
氏京兆郡夫人考諱興累贈榮禄大夫河南江北等處行中書¶
省平章政事柱國追封秦國公妣陳氏秦國夫人左丞府君仁¶
厚長者遭時多故親戚皆不相保府君獨&KR0018;&KR0253;氏姊之弱子仁¶
<pb:KR4d0503_SBCK_026-10b>¶
﨑嶇兵間卒免扵難李璮之&KR0333;羣盗乗時蠭起府君率衆捍衛¶
郷井人恃以無恐至今徳之秦國公有子三人長即公次惟■¶
次惟㳟&KR0004;秦國夫人夜夣車馬人從羅列扵庭旣窹遂以至元¶
十年正月二十八日生公扵北四封堡公少受學前進士王仲¶
文結廬城北&KR0189;&KR0068;中攻苦食淡者五年而卒其業甫踰弱冠出¶
逰京師受知臺府諸公得推擇試吏憲部某年用例&KR0024;官授將¶
仕郎河間都轉運鹽使司知事抑絶請託紀綱肅然辟大宗正¶
府&KR0122;遂為本府架閣庫管勾預纂集通制有勞延祐某年遷刑¶
部主事陞本部貟外郎文移填委剖决如流詳讞大獄時稱明¶
&KR0098;五年擢監察御史居數月除中書右司都事俄復入御史臺¶
為都事入右司為貟外郎丞相帖木迭児威福自恣僚佐莫知¶
𫠦為公獨抗以正論丞相面加含容而心實忌之欲挽使出門¶
<pb:KR4d0503_SBCK_026-11a>¶
下公不可遂謀中以隂事巳奏于東朝幸¶
仁宗察其無他猶坐免𫠦居官人莫不危之至治元年乃以江¶
南諸道行御史臺都事起公扵家&KR0010;餘又以刑部&KR0048;中召㝷以¶
奉議大夫為本部侍郎剖决詳讞視為主事貟外郎時事任益¶
重謁告歸省不報泰㝎元年中書奏除右司&KR0048;中同日御史臺¶
奏除雲南諸路肅政㢘訪使中書請留為太子家令丞未上復¶
以為朝列大夫右司&KR0048;中同日樞宻院又奏除叅議院事故事¶
省院𠫵議特設席僚佐之上樞宻多武臣或不諳舊典抑使歸¶
僚佐之列公始建白改正焉二年除朝請大夫江南諸道行御¶
史臺治書侍御史賜上尊金叚以重其行居數月召人為治書¶
侍御史舉用察官部使者號稱得人三年改僉宣政院事頃之¶
除吏部尚書視事甫兩月復除治書侍御史進中奉大夫侍御¶
<pb:KR4d0503_SBCK_026-11b>¶
史賜𫠦服犀帶一不一月拜中書叅知政事賜只孫金叚表裏¶
四貂䑕衣一四年以疾辭且薦某官張友諒某官王士熈自代¶
不&KR0098;左丞相倒刺沙平章政事兀伯都刺奏請囬付西域賈人¶
逺年𫠦中寳石鈔五百萬緡公持不予丞相怒欲加以違制之¶
罪頼右丞相塔失帖木児敕觧而止平章復請以囬付貴辨扵¶
公公曰寳石出西域市估乃西城牙儈𫠦㝎難以覆實如令某¶
囬付當以其物還之遂召賈人付以元中寳石賈人特丞相&KR1230;¶
謂非故物公曰寳石藏内庫宫禁中誰易之者賈人語乃塞公¶
還自上京移疾徑去天暦元年¶
文宗至自江陵遣使趣召入見于　明仁殿復拜侍御史僅¶
旬曰特授資善大夫中書左丞𫠦陳十事大略以為今大事未¶
㝎可憂者陜西據河山之固四川有順流之便江南素多草&KR0060;¶
<pb:KR4d0503_SBCK_026-12a>¶
髙麗迫近直沽皆當預為之防至扵量材授職録徳㝎位乃萬¶
世良法迩者特恩太多旁及無功未盡合於外議况兵革未息¶
財用當量入為岀不可濫加賞賜且莭儉必自内始増設怯薛¶
丹宜&KR0096;住其請給䟽奏皆見納用時中書左丞朶朶𠫵知政事¶
王士熈等坐繫樞府罪且不測用公言得從逺貶江淛行省平¶
章政事換住髙昉等以慢易中使命鎻繫問故公言杭為前代¶
故都居民百萬家&KR0002;鎻繫行省宰臣民必震駭懼生他變¶
■悟命給官舸召致之後皆置不問西兵入潼関樞宻院議發¶
太行以西民丁禦之公&KR0733;詰知院别不花等曰兵法先聲後實¶
但當内固根本以&KR0483;待勞急起民丁是示人以弱也可乎徃復¶
辨論聲色俱厲又扵　上前力陳其不可議遂寢　國家¶
承平&KR0010;乆倉卒調兵事機交急公左右應接指畫略如平時事¶
<pb:KR4d0503_SBCK_026-12b>¶
無停者　上深𠋣■之事必詢而後行九月宰相率百僚上¶
尊號公攝門下侍郎■成賜銀百兩金叚表裏各一大軍之後¶
横尸蔽野公屢請下有司收瘞母俾逺人有以覘吾國從之齊¶
王魯王圍上亰倒刺沙面縳奉璽綬来歸　朝&KR0733;巳肆顯戮¶
并欲加罪群臣隔絶在圍城中者公不可大臣或與公異議公¶
乗間白　上曰彼各爲其主耳漢髙帝𫠦以封雍齒也况可¶
加罪乎事遂觧十一月某日秦國公薨公聞訃即日就道𠡠賜¶
鈔萬緡以給其䘮二年有詔起復拜御史中丞辭不赴改太子¶
副詹事遣典牧監經歴伯單傳　旨賜金叚上樽趣使入見¶
扵朶羅班忽都魯納鉢哈刺殿乞終制不&KR0098;特授資政大夫御¶
史中丞知經莚事固辭又不&KR0098;賜只孫金叚表裏各十公進唐¶
太宗帝範及端本求治十事曰畏天曰愛民曰脩身曰納諌曰¶
<pb:KR4d0503_SBCK_026-13a>¶
求言曰薄歛曰崇儉曰求治曰御群臣曰■　上皆嘉¶
納焉命　還　中道引疾繳納驛劵及𫠦　以方¶
預大事不可拘扵常制仍令御史臺徧諭𫠦屬而御史有不悅¶
公者謂冝&KR0098;其請　上特命　䑓臣以上　令趣中丞復任¶
公㝷應　詔言時務十四事大略以為今視至元&KR0004;年天下¶
輸租納稅之民旣已减少土地又不加多而宫女宦寺怯薛丹¶
昔寳赤及法師醫官樂工之流視昔何啻十倍即宜分㨂元貞¶
大徳以後剏置官府&KR0057;當减併賜予名爵錢物必須稱其功徳¶
僧道以不殺不貪清净為教祝讃禱祠之事冝令自備母耗官¶
物大司農司專尚文具當整治以求實效隨朝官必歴二十月¶
然後改調以息奔競吏貟必申眀取&KR0024;試驗程式以防冒濫内¶
侍醫卜楽官不得混授文武散階遇大朝㑹楽官别為一班於¶
<pb:KR4d0503_SBCK_026-13b>¶
後以别流品不急之役動擾軍民可一切罷之議論剴切皆人¶
𫠦難言&KR0013;　旨付中書議行多著為令時方建龍翔集慶寺¶
命以集慶路錢粮差稅悉予之公聞&KR0205;入請對便殿言今國用¶
匱乏集慶江南大郡財賦淵藪豈冝輕𢌿　上謂不可食言¶
公請姑給以今年𫠦入後勿為例　上大悔悟親取佩刀削¶
其公牘而改從公言至順元年二月特授資徳大夫中書左丞¶
有詔纂修　皇朝經世大典俾公專知其事撒敦以丞相介¶
弟為其庻母請賜鈔五十萬緡公曰聞撒敦巳妻其庻母髙官¶
厚禄不能養一婦人猶欲費公帑乎丞相然其言遂不復以為¶
請　從大臣有因兵興扈&KR0025;荆南者失馬四百匹得　旨議¶
■　公曰從臣失馬而取償扵　國家如必償償請先償¶
　　　　萬人之命事聞竟不予　上知公素貧命賜以沛¶
<pb:KR4d0503_SBCK_026-14a>¶
縣田五千畝　見自陳家有薄田可以給饘粥方媿無功&KR0060;¶
禄不敢冐受大賜以速譏謗　上諭以卿積有勞賜田出自¶
朕意其勿辭公再三乞返恩命上注視黙然公不得巳拜謝而¶
退㝷移文備述&KR0004;意訖以田歸于官連乞歸侍親皆不&KR0098;貽書¶
于丞相燕帖木而及移文中書謂自居政有政務紛錯灾沴荐¶
臻豈可待人言而後去旣得請復賜以鈔萬緡三年五月起爲¶
浙東海右道肅政㢘訪使以母老不赴四年與某官許師敬某¶
官張昇等十老偕召赴闕議㝎䇿事五月㑹于上京公抗言曰¶
當今𫠦急惟在早正　宸極布告逺邇使之聞知然後修政¶
事睦宗族除宿弊安群情苟或因循乆曠神噐恐姦人乗此妄¶
生異議非社禝之福也乃陳政要三十四事首言自去年冬迄¶
今半載内外臣民觸法抵禁公然無忌昔¶
<pb:KR4d0503_SBCK_026-14b>¶
世祖踐祚之&KR0004;不肆赦¶
仁宗不赦貪官汚吏深意存焉冝恪守前規戒飭中外使知非¶
常之恩不可幸覬此㝎民志之先務也次言脩律令擇守宰辨¶
人品以清風憲限民田以抑豪強朶朶王士熈還自貶𫠦巳蒙¶
恩復其官職乞以元没入家産付之六月四日㑹于闕下申言¶
前𫠦陳十事奉　旨依舊中書左丞六日㑹于栁予¶
今天子即位于大安閣詔條多採用公言宣讀畢以病謁告賜¶
忽里台銀百兩鈔萬緡金叚表裏各一又以母老告辭右丞相¶
伯顔左丞相撒敦傳　皇太后旨遣使敦請視事公附使者¶
奏方今之患在二三其徳政出多門無以成就庻務甚則有不¶
測之變生於肘腋宜察衆心𫠦願欲而行之使政令歸于一&KR0071;¶
移文中書歴叙古今國家之始亂母后之禍福至於師保之職¶
<pb:KR4d0503_SBCK_026-15a>¶
在乎輔導　聖躬教育　皇子&KR0057;人𫠦不敢言又貽書兩¶
丞相諌選髙麗閹竪女子辭愈迫切明日遂行元統元年除山¶
東東西道肅政㢘訪使以母老力辭三年召拜樞宻副使仍賜¶
上樽綺叚趣使入朝以内憂去至元三年五月服除擢燕南河¶
北道肅政㢘訪使時年六十有五即乞致仕亡何御史臺復奏¶
賜上樽金叚起爲江南諸道行御史臺御史中丞以首相多變¶
&KR0333;¶
祖宗法令居一月而辭歸更化之後復以老人召拜集賢大學¶
士榮禄大夫中書集議救灾衆皆黙然公獨上言三十三事及¶
録本朝誅阿合馬清冗職詔草附禮部尚書阿魯&KR0069;等以聞遂¶
移疾而歸以論事激切深爲權要所憚嗾言者奏奪大學士公¶
殊不以爲意他察官及部使者交章辨析至正六年八月御史¶
<pb:KR4d0503_SBCK_026-15b>¶
臺以聞詔給還𫠦納　制命俄以七年正月四日薨于𫠦居¶
之正寢享年七十有五是日有白鶴數十集于庭公曰此弔鶴¶
也弟惟善侍疾欷歔流涕公曰死生常事男子盖棺事乃畢汝¶
不憂身之不脩尚奚悲我為召子銓教以忠君孝親之道勿汲¶
汲扵求進且戒以母厚葬曰石槨雖堅不如速朽紙衣瓦棺足¶
周吾身或違吾言非吾子也言畢而逝鶴復翔鳴者七日人莫¶
不駭異焉子銓遵遺志歛以時服其年五月十九日葬于甘塸¶
保之原公㓜聦敏旣長鬚眉踈秀多才而有大志不拘小節噐¶
宇凝重性資剛直遇事洞見其情與人不為苟合喜讀書起居¶
坐卧賔客燕談之𫠦皆設几案列簡編或納卷䄂中隨所至而¶
觀焉其始致仕也自號逸翁作臨漪亭浩然堂貫道書院藏書¶
不啻萬卷春秋佳日駕青騾小車意行林曲遇園池之勝輙裵¶
<pb:KR4d0503_SBCK_026-16a>¶
&KR0966;其間與田夫野老忘形爾汝&KR0002;將終身焉晩年閱理精熟為¶
詩文愽敏而純實有奏議雜文歌詩緫若干卷自題曰泛藁云¶
娶華氏阿刺王氏並封秦國夫人子男一人銓某階順徳路緫¶
管府判官有學有文&KR0057;工篆𨽻女二人適承直郎某官李思儀¶
承直郎某官苗頥孫男二人買住端住女一人狀稱公歴事七¶
朝聞召命即行言不用即去平日慕司馬文正公之為人岀處¶
略似之浮雲飄忽而白日常新頽波横潰而砥柱不改其言良¶
信矧當天暦至順間公所建明多國家大計安可使来者無述¶
乎大書深刻以侈　上賜不特為泉壤之光而己也銘曰¶
剛毅木訥斯近扵仁苟有其徳亦必有言有偉史公生逢昭代¶
蹇蹇匪躬難進昜退危言正色不詘不枝忘人之𫝑藐夫巍巍¶
杜絶倖門鋪張治具為官擇人奉&KR0045;憲度言之可徴如龜如&KR0433;¶
<pb:KR4d0503_SBCK_026-16b>¶
惟¶
天子明聴用弗疑公益靖共不&KR0520;于位晚登廟廊荐陪大議豈¶
無謀夫發言盈&KR0733;畨番黄髪國有老成歸安里閭閔勞以事㑏¶
聞吿猷乃以訃至顯忠佑賢¶
天子聖神保其&KR0004;終為時名臣勒文豐碑垂示無極嗚呼休哉¶
古之遺直¶
　　翰林侍講學士中奉大夫知制誥同脩國史同知經筵事¶
　　追封豫章郡公謚文安掲公神道碑¶
至正七年夏四月辛&KR0407;¶
皇帝時廵上京秋七月丙戍御　慈仁殿文學侍從之臣咸¶
就列以𤰅頋問當宁憫焉興念舊人以故翰林侍講學士揭傒¶
斯神道之碑未立俾同知樞宻院事臣世傑班傳¶
<pb:KR4d0503_SBCK_026-17a>¶
詔于學士承旨臣岳柱命直學士臣溍爲之文仍勑河南江北¶
等處行中書省左丞臣守誠禮部尚書臣期頥書篆以賜焉臣¶
溍蒙　恩起自休退懼志慮之凋落無能發&KR0045;¶
聖天子敬故尊賢之意承　命震&KR0357;莫知𫠦爲然&KR0060;自念忝¶
以詞臣執筆𨽻大史氏不敢控辭謹按前脩撰劉聞𫠦上容臺¶
之狀及前學士承旨歐陽玄𫠦爲幽堂之銘公諱傒斯字曼碩¶
掲之得姓出扵楚司掲氏者以官出扵漢安道侯掲陽㝎者以¶
邑出於漢陽信侯劉掲者以名唐末有爲檢校尚書左僕射使¶
持節𡊮州諸軍事守𡊮州刺史者曰鎮始家于𡊮與居旴江者¶
曰瑱居豫章者曰稹同祖司掲而言姓氏者或謂當祖安道汝¶
寜之族則又别祖陽信世逺譜帙莫得而詳公扵稹爲　世孫¶
占籍豫章之豐城豐城今冨州也自曽祖光朝而下三世俱弗¶
<pb:KR4d0503_SBCK_026-17b>¶
仕以公貴故祖惟聦累贈嘉議大夫禮部尚書上輕車都尉追¶
封豫章郡侯考来成累贈中奉大夫江西等處行中書省參知¶
政事護軍追封豫章郡公&KR0004;　朝&KR0733;罷群臣贈典特賜公號¶
貞文先生至是又奉　旨爲建書院因𫠦賜號以爲額祖妣¶
黃氏何氏妣黄氏並追封豫章郡夫人公生而頴悟年十二三¶
讀書已能窺見古人爲學大意家貧不能&KR0018;笈逺㳺父子自爲¶
師友刻苦奮厲窮晝夜不少&KR0520;㴠濡旣乆經史百氏無不貫通¶
發爲文辭咸中矩度同里年相埒者多敬畏而師事焉年二十¶
餘稍出㳺湘漢間湖南帥趙文恵公淇素號知人一見輙驚異¶
曰他日翰𫟍名流也程楚公鉅夫𣵠郡盧公摯前後持湖北使¶
者節程公竒其才妻以從妹¶
仁宗踐祚之&KR0004;程公在翰林公至京師因館扵其門執賔主之¶
<pb:KR4d0503_SBCK_026-18a>¶
禮甚謹人不知為肺腑之親也盧公&KR0057;愛其文亟表薦之方是¶
時東南文章鉅工若鄧文肅公文原𡊮文清公桷蜀郡虞公集¶
咸萃于輦下公與臨江范椁浦城楊載繼至以文墨議論與之¶
栢頡頏而公名最為㬥著受知中書李韓公孟集賢王文㝎公¶
約翰林趙文敏公孟頫元文敏公明善而全平章岳柱禮遇&KR0057;¶
至相為推輓不遺餘力延祐元年由布衣入翰林為國史院編¶
脩官李公以政府兼史館觀公𫠦撰功臣列傳撫卷歎曰此方¶
謂之史筆他人真謄吏牘耳三年陞應奉翰林文字同知制誥¶
仍兼編脩四年遷國子助教用本院奏畱居舊軄五年謁告南¶
歸泰㝎元年以元官召俄丁内艱公十年間三應奉扵翰林¶
朝廷之事臺閣之儀靡不閑習王公每謂與公談治道大起人¶
意授之以政無施不可也天暦二年¶
<pb:KR4d0503_SBCK_026-18b>¶
文宗始聚勲戚大臣之子孫扵　奎章閣而教之命學士院¶
擇可為之師者得十餘人而無以昜公乃擢公授經郎閣在¶
興聖殿西公蚤作必徒歩先諸侍臣而至諸貴㳺来受業者謀¶
合錢為貰馬公㣲聞之輙自置一馬㝷復鬻之示不欲以已為¶
人累而已其後去公座下而入侍帷幄者皆為國之重臣而未¶
甞假以為聲援視之泊如也　上時坐閣中有𫠦咨訪奏對¶
稱　旨恒以字呼之而不名中書薦用儒臣必問之曰其才¶
何如掲曼碩間岀公𫠦上太平政要四十九章示臺臣曰此朕¶
授經郎掲曼碩𫠦進卿等試觀之其見親重如此豐城地不産¶
金官府惑扵姦民之言為慕淘金户三百家而以其人緫之散¶
徃他郡采金以獻&KR0010;課自四兩累増至四十九兩有竒其人旣¶
死而三百者𫠦存無什一又貧不能&KR0147;生有司責民之役扵官¶
<pb:KR4d0503_SBCK_026-19a>¶
者代輸其金民多以是破産囙公𫠦上政要及之遂蠲其征人¶
頼以甦至順元年預&KR0113;　皇朝經世大典　上覧公𫠦撰憲典¶
頋謂近臣曰此非唐律乎超授藝文監丞參檢校書藉事且屡¶
稱公純實欲噐使之而竟不果用元綂元年¶
今皇帝入正大綂召對便殿慰諭良乆命賜以諸王𫠦服表裏¶
各一躬自辨識■以授焉一日入直　奎章閣上適至左右奉¶
法書名𦘕珎■器物以進公厯陳其製作之年世與其人之氏¶
名為之㘴閱移時至元元年遷翰林侍制兼國史院編&KR0113;官四¶
年拜集賢&KR0033;學士先是儒學官赴吏部銓必移集賢考較其𫠦¶
業院下于國子監監下于愽士吏文稽滯動經累月公請　奏¶
更其法以事付本院屬官人以為便五年奉　旨函香祠北¶
嶽北海濟瀆&KR0047;鎮竣事引疾便道西還丞相太師秦王令集賢¶
<pb:KR4d0503_SBCK_026-19b>¶
促公亟囬以疾■辤六年上親擢公奎章閣供奉學士聞¶
命即日就道未　翰林&KR0033;學士知制誥同&KR0113;國史至正元年¶
肇開經筵首■公兼經筵官二年陞侍講學士知制誥同&KR0113;¶
國史同知經筵事公階自將仕佐郎累遷至中順大夫其爲侍¶
講階當與品封而新格超陞不越二等独公不爲例進四等轉¶
九階爲中奉大夫實異數也經筵無專官曰領曰知多&KR0535;執大¶
臣微辭奥義率屬公訂定然後以進其言徃徃寓獻替之忱務¶
以禆益治道　上嘉其忠懇數出金織紋段以賜之三年以年¶
七十致其事而去　詔遣　及扵漷&KR0047;上表力辤㝷復遣使¶
奉上樽諭旨還撰¶
眀宗皇帝神御殿碑文成賜楮幣萬緡白金五十兩中宫𫠦賜¶
白金數亦如之求去不許命脫脫右丞相及諸執政面諭公母¶
<pb:KR4d0503_SBCK_026-20a>¶
行公曰使掲傒斯有一得之獻諸公用其言而天下蒙其利雖¶
死于此不恨不然何益之有丞相囙問方今政治何先公曰儲¶
才為先飬之扵位望未隆之時而用之扵周宻庻務之後則無¶
乏才廢事之患矣他日集議于朝堂公抗言當兼行新舊銅錢¶
以救鈔法之幣執政持不可公言之益力事雖不行丞相以公¶
不阿獨心敬之有　詔脩遼金宋三史以平章政事而下曁公¶
等六人為緫裁官而以右丞相為都緫裁丞相問脩史以何為¶
本公曰用人為本有學問文章而不知史事者不可與有學問¶
文章知史事而心術不正者不可與用人之道又當以心術為¶
本也公既領史事毎與僚屬言&KR0082;求作史之法湏求作史之意¶
古人作史善雖小必録𢙣雖小必記不然何以示勸戒乎自是¶
毅然以筆削自任凡政事之得失人材之賢否一切律以是非¶
<pb:KR4d0503_SBCK_026-20b>¶
之公至扵物論之不齊必力與之辯求歸扵至當而止四年遼¶
史成以進有　旨奬諭仍俾早成金宋二史公感激知遇惟&KR0178;¶
無以稱塞辰入酉出憊不敢休㑹盛夏雨潦襆&KR0013;宿館中得寒¶
疾返寓舎甫七日而&KR0205;不起公卿大夫士聞者無不馳徃哭之¶
盡哀省院䑓部寺監而下咸致&KR1056;有差時方有使者至自上亰¶
燕勞史局以公故為改燕日使者還以聞　上為之嗟悼以楮¶
弊一萬緡賜其家仍給驛劵具官舸送其櫬歸江南公少䖏窮¶
約事親菽水粗具而能得其歡心曁有禄入服食稍踰扵前輒¶
愀然曰吾親未甞享此也故其平生清儉至老不渝與兄弟有¶
無相通始終無間言子弟有過不加顯責奴僕得罪亦寛容之¶
人問之曰長上遇下稍見卞急後生使習暴戾不得不以身教¶
也公立朝雖居散地而恒急扵得士考郷試者二考¶
<pb:KR4d0503_SBCK_026-21a>¶
會試者一為廷試讀卷官者二考國子公試者七𫠦甄㧞後多¶
知名御史建白用㑹試終埸郷試次榜舉人為教官廟堂以咨¶
扵公力贊成之由是士無遺才之憾公喜汲引後進而不能俯¶
徇流俗郡縣有一㢘吏稱之寕過其實聞吏之貪墨病民亦不¶
曲為之揜復達官大人意有不合終身不造其門雖見軋而不¶
悔間冩其心之所不平扵文字間人或疑㤗甚公曰言當如是¶
不必慮也公為文叙事嚴整而精覈持論一主扵理語簡而㓗¶
詩長扵古樂府選體清婉麗宻而不失乎性情之正律詩偉然¶
有盛唐風善楷書而&KR0057;土扵行草　國家大典册及元勲茂¶
徳當得銘者必以命工人子欲顯其親者莫不假公文以為重¶
仙翁釋子殊&KR0022;絶域慕公名而得其片言隻字者皆寳而傳之¶
暮年求文者衆寢食為廢殊不以為憚然亦不苟作有郡守諷¶
<pb:KR4d0503_SBCK_026-21b>¶
其民奉金為壽求紀政績公頗知其人斥而去之末幾其人果¶
以賄敗客有為人謁文而私其金者他客發其事公曰巳受之¶
矣人&KR0057;服公雅量有文集&KR0002;干卷行扵世公薨扵至正四年秋¶
七月戊戌享年七十有一以六年秋九月甲子葬冨州冨城郷¶
冨陂之原　制贈護軍追封豫章郡公謚文安有勲爵而無¶
官階有司失之也元配李氏繼即程氏太中大夫同知荆湖北¶
道宣慰司事嚴卿之女並追封豫章郡夫人子男二長汯李氏¶
出國學上舎生今用公&KR0315;當&KR0024;官未命次廣陽生七年矣女一¶
人通楊湘盖人才之生必于興運其以文事與時而奮恒在乎¶
重熈累洽之餘惟養之厚而用之不亟故其望實彌乆而益著¶
非僥倖扵一旦坐致顯融者可同日而語也公以庻士起逺方¶
而&KR0422;翔扵清途三十年晚乃蔚為儒宗文師荐膺眷遇勤事以¶
<pb:KR4d0503_SBCK_026-22a>¶
死　大明在上照臨𫠦及故舊不遺播之聲詩垂于無極公¶
亦生榮死哀矣乎銘曰¶
扵穆¶
世皇遐不作人豐𦬊之澤燕及後昆在¶
仁廟時群獻俣俣出入左右經文緯武公居其　玉長&KR0322;載¶
筆以從其行徐徐歴事　四朝乃登延閣乃司論&KR0003;乃掌述¶
作清問𫠦及字而不名公滋益㳟不挾不矜逮　今昌辰峻¶
躋邇列翩其逺引萬夫莫遏¶
天子有命式遄公歸重煩以事俾職訓辭明明¶
天子不自神聖廣厦細氊公言是聴稽古圗治監觀後王公能¶
敬承大啓厥藏發潜闡幽驗諸成敗斟酌典謨用存勸戒竒聞¶
異見叅錯猥并公𫠦折衷信而有徴藉夫衆功訖于絶筆克成¶
<pb:KR4d0503_SBCK_026-22b>¶
公志公死不没人孰不仕孰完扵公始卒無疪而以豐終敬故¶
尊賢¶
天子之徳詞臣奉　詔薦此樂石¶
　　嶺北湖南道肅政㢘訪使贈中奉大夫江浙䓁處行中書¶
　　省叅知政事護軍追封南陽郡公謚文肅鄧公神道碑銘¶
至正九年夏四月二十日知經筵事臣朶爾直班同知經筵事¶
臣埜僊護都臣溍等進講于　明仁殿臣朶爾直班臣埜僊¶
䕶都奏鄧文原經筵舊臣歴事　累朝𤰅極榮遇兹又顯受¶
聖恩贈封㝎謚墓上之石宜賜刻文　上旣可其奏命臣溍¶
為之銘别勑翰林學士承㫖臣起巖篆其額臣埜僊護都請就¶
令臣朶爾直班書丹　上復如其請乃退而以前史臣范梈¶
之狀授臣溍臣溍謹按故嶺北湖南道肅政㢘訪使鄧公諱文¶
<pb:KR4d0503_SBCK_026-23a>¶
原字善之曽祖從黼妣楊氏祖昭祖累贈嘉議大夫成都路緫¶
管上輕車都尉追封南陽郡侯妣雍氏南陽郡夫人考漳累贈¶
中奉大夫四川等處行中書省𠫵知政事護軍追封南陽郡公¶
妣孫氏㳺氏並南陽郡夫人其先由長安徙資中又徙綿之彰¶
明杭為宋行都南陽郡公避蜀兵来依焉故今為杭州人公六¶
&KR0010;入小學九&KR0010;從三山楊先生受春秋十五以流寓取漕薦曁¶
科舉事廢遂一意務為聖賢之學行益脩業益茂開門授徒户¶
屦常滿中州士大夫多慕而與之交徐文獻公琰髙文簡公克¶
㳟知公&KR0057;深王叅政巨濟素刻深與公語亦嚴憚之巨濟後以¶
事䌓獄自悔不用公言&KR0004;用江浙行中書省辟署杭州儒學正¶
秩滿調崇徳州儒學教授用薦者擢應奉翰林文字將仕郎同¶
知制誥兼囯史院編脩官承旨閻文康公復扵寮友少𫠦假借¶
<pb:KR4d0503_SBCK_026-23b>¶
公獨見推重凡大撰著必属焉由&KR0063;奉升脩撰¶
成宗即位就任轉從仕郎¶
成宗崩預纂脩實録姚文公燧王文肅公搆並為承旨持見不¶
同閱公𫠦眞槀互有指擿公不與辨第令櫝藏以俟後數日二¶
公取視之皆莫能昜一字以儒林郎出為江浙等處儒學提㪯¶
教人先學行而後文藝士習為之丕変召除國子司業建白脩¶
眀學政而樂因循憚改作者與之論不合遂移疾去¶
仁宗即位詔以科目取士江淛行中書省檄公考延祐元年郷¶
㪯公以　朝廷立法之&KR0004;多采考亭朱氏貢㪯私議慮逺方¶
之士未悉　上意大書其文掲示之由是士無復踵異時&KR0163;¶
屋之弊㝷翰林待制承直郎兼囯史院編脩官召䑓臣交章舉¶
之擢承徳郎僉江南浙西道肅政㢘訪司事湖州民有抵夜禁¶
<pb:KR4d0503_SBCK_026-24a>¶
者&KR0013;執而遁追者及之剚刃其左脅其兄問殺汝者誰曰白㡌¶
青衣而長身者也語畢而死其兄訴之有司歸罪扵直&KR0004;更張¶
福児坐繫三&KR0010;公閱其牘曰白㡌青衣姑勿問福児身不滿六¶
尺未見其長且福児用左手傷何以在右命覆勘之真殺人者¶
張彈壓也建徳戴汝惟&KR0013;盗己捕寘獄中而夜有火其居者失¶
汝惟所在公曰此有以也責有司推治得汝惟尸扵水濵及其¶
妻謀殺夫狀人以爲神江隂饑民稱貸扵冨家不得則持火徃¶
取穀誤焚其屋十三人所分穀皆不滿五升有司悉當以強盗¶
公謂此非其情也時痩死者已半餘皆杖而遣之平江僧訴總¶
管府判官理熈納其賂旣誣服而公適至探得其情杖僧釋熈¶
移僉江東建康道肅政㢘訪司事寕囯諸郡茶課&KR0004;止三千餘¶
錠累增至十八萬錠皆鑿空取之民間民受誣抵法則轉運司¶
<pb:KR4d0503_SBCK_026-24b>¶
得以失斍察擅加罪五品以下官州縣長吏皆重足而立公至¶
而提舉茶事者適以賄敗乃為設法以漸去其弊且建言冝罷¶
茶司而使郡縣領之饒州有告欺隠官粮者事連數百人累嵗¶
不决公曰此不難知以官租為民田交易而抄户時以之定差¶
徭經理時以之㝎租稅耳命據籍為㝎訟遂息小吏有結為兄¶
弟持官府短長者號五府杖而流之人莫不稱快有甥盗其舅¶
家財者以𧷢滿罪至死公曰𧷢五十綻盗惟二人其一人𫠦分¶
止五錠何也録之得其實𫠦盗十三錠而巳遂以减死論徽州¶
民僞造楮幣扵僧舎有避雨者適見之其人懼事&KR0165;因啖以利¶
而止之使為烘焙獄具當死公曰造偽當死者其等有七烘焙¶
當何等冝比行使加等杖事聞于朝報如公言徽州民謝蘭家¶
貧其從子囬貸以錢而倍取其息又利其田宅而欲搆害之蘭¶
<pb:KR4d0503_SBCK_026-25a>¶
家僮死囬使吿蘭殺之公察其寃釋蘭坐囬天方旱而雨士子¶
或為私書以非考亭之學公命毁其書曰吾以息邪&KR0003;也江淛¶
行中書省復移行御史臺檄公考延祐七年郷舉得今翰林侍¶
讀學士泰不花以為舉首旣上春官果為&KR0733;對第一士論翕服¶
拜集賢直學士奉訓大夫以地震應　詔論弭灾之道謂今¶
天下士師非才惟受成扵吏死囚&KR0010;上刑曹𩔖延緩不報痩死¶
者多冝慎選理官死罪應决即决寃即釋之河北流民復業¶
朝&KR0733;雖令計口給緡錢而有司奉行不至冝㑹計海運粮支發¶
之羡餘隨處置倉以𤰅凶年而振之又申言茶法之害民乞併¶
罷轉運司以息人怨感天和時論韙之進奉政大夫兼國子𥙊¶
酒依前集賢直學士&KR0013;　旨知泰㝎元年貢舉及　上親¶
筞多士于&KR0733;仍俾充讀卷官有　詔開經筵特命中書平章¶
<pb:KR4d0503_SBCK_026-25b>¶
政事張蔡公珪翰林學士吴文正公澄及公入侍其見知遇如¶
此　大駕時廵公當扈從苦脾疾就醫扵京師遂乞謝事南¶
歸&KR0010;餘召拜翰林侍講學士中奉大夫知制誥同脩國史未行¶
擢嶺北湖南道肅政㢘訪使以疾不赴天暦元年五月二十二¶
日薨于杭州私第之正寢享年七十以其年七月十三日葬湖¶
州徳清縣千秋郷百寮山之麓太常&KR0004;議以莊康易公名¶
今天子始用公門人集賢大學士馮公思温之請特贈公中奉¶
大夫江淛等處行中書省參知政事護軍追封&KR0047;陽郡公改謚¶
文肅娶徐氏封南陽郡夫人前公一月卒合葬焉子男一人&KR0283;¶
用公䕃為承務郎江浙䓁處儒學副提舉後公&KR0002;干年卒女二¶
人適石洞書院山長史公埜司徒府掾史戴孟淳孫男一人莱¶
孫公蚤慧稍長能自植立外家㳺氏&KR0562;清獻公佀相宋理宗門¶
<pb:KR4d0503_SBCK_026-26a>¶
户煇赫公未始挾以自矜又甞客扵故后族謝氏家視華靡豪¶
縱事漠如也公丰姿凝粹氣貌純明内嚴而外恕議論若不可¶
犯至扵以文相接以恩相加未甞不使人心恱而誠服平居善¶
處窮約奉巳常薄待人常厚諸生有病而以槖中金託扵公者¶
曰萬一死願以歸吾親其死也或&KR0060;金以去公買金以付其親¶
而終不言安南入貢以黄金丹砂象齒為私覿之禮公却之其¶
人曰清白物耳公曰爾物雖清白我受之則汚也𫠦至僦屋以¶
居四壁蕭然晚乃積俸貲買宅一區將以佚其老而疾亟矣公¶
扵經史百氏之書無不䆒極其根祗為文精深典雅東南遺老¶
凋落既盡文章之柄悉歸焉及在　朝&KR0733;施于訓誥者温潤¶
而有體志扵簡𠕋者確實而有徴詩&KR0057;簡古而麗逸凡𫠦著有¶
讀易𩔖編&KR0002;干卷内制集&KR0002;干卷素履齋藁若干卷行扵世工¶
<pb:KR4d0503_SBCK_026-26b>¶
扵筆札與趙魏公孟頫齊名¶
徽仁&KR0073;聖皇后命以泥金書大藏經公應聘率門人前集賢待¶
制班惟忠等二十人北上竣事二十人皆賞官而公不預第隨¶
牒調&KR0024;教授一州後乃以文學政事昭&KR0013;　主知而至大官¶
前後從游無慮數百人惟御史中丞王公士熈與馮公思温位¶
最顯其受業上庠而掇巍科躋膴仕有名扵時者&KR0057;多不可遽¶
数也始公較藝郷闈臣溍誤辱薦名及公再主文衡臣溍遂忝¶
預執事兹又𫉬載筆𨽻太史氏欽承　明詔勒文公碑不敢¶
以菲陋荒踈伏　闕控辭謹拜手稽首序而銘之銘曰¶
井絡之靈實鍾俊賢展也鄧公受材孔全公方盛年盤桓山澤¶
翔而後集靡徐靡亟&KR0018;其𫠦韞時而出之學為儒宗政為吏師¶
其學斯何蜚英文𫟍鋪張　皇猷裁成　帝典弘敷教道¶
<pb:KR4d0503_SBCK_026-27a>¶
模範國人談經氊厦堯舜吾¶
君其政斯何肅將使指扶善遏惡以樹風紀鼓之舞之士氣以¶
振軺車𫠦届獄無寃民聖門四科公兼其二學以從政匪有二¶
致國之老成¶
天子𫠦毗公不為起乗化而歸門生奉　詔薦此樂石庻無¶
媿辭過者必失¶
<pb:KR4d0503_SBCK_026-27b>¶
　金華黃先生文集卷第二十六¶
<pb:KR4d0503_SBCK_026-28a>¶
